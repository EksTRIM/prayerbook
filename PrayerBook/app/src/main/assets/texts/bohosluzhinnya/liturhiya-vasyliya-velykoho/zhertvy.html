<p style="text-align: center;">&nbsp;<strong>Літургія жертви</strong></p>
<p align="center"><em> </em></p>
<p style="text-align: center;"><strong><em>Херувимська пісня</em></strong></p>
<p><strong>Ми, херувимів тайно являючи і животворящій Тройці трисвятую пісню співаючи, всяку нині
    житейську відложім печаль.</strong></p>
<p style="text-align: center;">&nbsp;<strong><em>Молитва Херувимської пісні</em></strong></p>
<p><em>Священик:</em> Ніхто не достойний із зв’язаних тілесними похотями і пристрастями приходити,
    або приближатися, або служити Тобі, царю слави, бо служити Тобі – велике і страшне й самим
    небесним силам.</p>
<p>Та, одначе, ради несказанного й безмірного твого чоловіколюбія, безперемінно й незмінне став Ти
    чоловіком, і архиєрей нам був єси, і богослужебної цієї і безкровної жертви священнодійство
    передав Ти нам, як Владика всіх. Ти бо єдиний, Господи Боже наш, володієш небесними і земними,
    Тебе на престолі херувимському носять, Ти серафимів Господь і цар Ізраїлів, Ти єдиний святий і в
    святих спочиваєш. Тебе, отже, молю, єдиного благого і благоуважного:</p>
<p>Споглянь на мене, грішного й непотрібного раба твого, і очисти мою душу й серце від совісти
    лукавої. І зроби мене спосібним, силою &nbsp;Святого твого Духа, одягненого благодаттю
    священства, стати перед цією Твоєю святою трапезою і священнодіяти святе і пречисте Твоє тіло і
    чесну кров.</p>
<p>Бо до Тебе приходжу, приклонивши мою шию, і молюся Тобі, щоб Ти не відвернув лиця твого від мене,
    ні не відкинув мене з отроків твоїх, а сподоби мене, щоб я, грішний і недостойний раб твій,
    приніс Тобі ці дари; Ти бо єси той, хто приносить, і кого приносять, і хто приймає, і кого
    роздають, Христе Боже наш, і Тобі славу возсилаємо з безначальним твоїм Отцем, і пресвятим, і
    благим, і животворящим твоїм Духом, нині і повсякчас, і на віки віків. Амінь.</p>
<p><em>По молитві і кадженні священик і диякон мовлять разом Херувимську пісню тричі і щоразу
    поклоняються один раз:</em></p>
<p>Ми, херувимів тайно являючи і животворящій Тройці трисвятую пісню співаючи, всяку нині житейську
    відложім печаль, щоб і царя всіх ми прийняли, що його в славі невидимо супроводять ангельські
    чини. Алилуя, алилуя, алилуя.</p>
<p><em> </em></p>
<blockquote>
    <p><em>Співається у Великий четвер:</em></p>
    <p><strong>Вечері Твоєї тайної днесь, Сину Божий, мене причасника прийми, бо ворогам твоїм тайни
        не повім і поцілунку не дам Тобі, як Юда, але, як розбійник ісповідаю Тебе:</strong></p>
    <p><strong>Пом’яни мене. Господи, у царстві твоїм. Алилуя, алилуя, алилуя.</strong></p>
    <p><em>У Велику суботу співається:</em></p>
    <p><strong>Нехай мовчить всяка плоть людська і нехай стоїть із страхом і трепетом, і ні про що
        земне в собі нехай не помишляє. Цар бо царюючих і Господь володіючих приходить у жертву себе
        принести і дати себе на поживу вірним. Перед ним ідуть чини ангельські, з усяким началом і
        властю, многоокі херувими і шестикрилі серафими, лиця закриваючи і співаючи пісню: Алилуя,
        алилуя, алилуя.</strong></p>
</blockquote>
<p align="left"><em>Тоді відходять до проскомидійника і священик кадить чесні дари, молячись:</em>
</p>
<p>Боже, милостивий будь мені, грішному.</p>
<p><em>Диякон:</em> Візьми, владико.</p>
<p><em>Священик:</em> Піднесіть руки ваші до святині і благословіть Господа.</p>
<p style="text-align: center;">&nbsp;<strong><em>Великий вхід із чесними дарами</em></strong></p>
<p><em>Диякон:</em> Всіх вас, православних християн, нехай пом’яне Господь Бог у царстві своїм
    завжди, нині і повсякчас, і на віки віків.</p>
<p><em>Священик:</em> Святішого вселенського архиєрея <em>(ім’я),</em> папу Римського, і
    блаженнішого патріярха нашого <em>(ім’я),</em> і преосвященнішого архиєпископа й митрополита
    нашого Кир <em>(ім’я),</em> боголюбивого єпископа нашого Кир <em>(ім’я), [у монастирі:</em>
    всечеснішого отця нашого, архимандрита <em>(ім’я),</em> протоігумена <em>(ім’я),</em> ігумена
    <em>(ім’я)],</em> і ввесь священичий, дияконський і монаший чин, Богом бережений народ наш,
    правління і все військо, благородних і приснопам’ятних ктиторів і доброчинців святого храму
    цього (святої обителі цієї), і всіх вас, православних християн, нехай пом’яне Господь Бог у
    царстві своїм завжди, нині і повсякчас, і на віки віків.</p>
<p align="left"><em>Люди:</em><strong><em> Амінь.</em></strong></p>
<p><strong>Щоб і царя всіх ми прийняли, що його в славі невидимо супроводять ангельські чини.
    Алилуя, алилуя, алилуя.</strong></p>
<p><em>Священик:</em> Благообразний Йосиф, з древа знявши пречистеє тіло Твоє, плащаницею чистою
    обвив і ароматами, в гробі новім, покривши, положив.</p>
<p>Ущаслив, Господи, благоволінням твоїм Сіон і нехай здвигнуться стіни єрусалимські. Тоді уподобаєш
    собі жертву правди, приношення і всепалення, тоді положать на вівтар твій тельців.</p>
<p><em> </em></p>
<p><em>Священик до диякона:</em> Пом’яни мене, брате й сослужителю.</p>
<p><em>Диякон до нього:</em> Нехай пом’яне Господь священство Твоє в царстві своїм.</p>
<p>Помолися за мене, сослужителю мій.</p>
<p><em>Диякон:</em> Дух Святий найде на Тебе і сила Вишнього осінить Тебе.</p>
<p>Той же Дух нехай співдіє з нами всі дні життя нашого.</p>
<p><em>Диякон:</em> Пом’яни мене, владико святий.</p>
<p>Нехай пом’яне Тебе Господь Бог у царстві своім завжди, нині і повсякчас, і на віки віків.</p>
<p><em>Диякон:</em> Амінь.</p>
<p style="text-align: center;">&nbsp;<strong><em>Прохальна єктенія</em></strong></p>
<p><em>Диякон:</em> Сповнім молитву нашу Господеві.</p>
<p align="left"><em>Люди, на кожне прошення:</em><strong><em> Господи, помилуй.</em></strong></p>
<p>За предложені чесні дари Господу помолімся.</p>
<p>За святий храм цей, і тих, що з вірою, благоговінням і страхом божим входять до нього, Господу
    помолімся.</p>
<p>Щоб ізбавитися нам від усякої скорби, гніву й нужди, Господу помолімся.</p>
<p><em>(Якщо скорочується Літургію, перейди до</em> Щедротами...<em>).</em></p>
<p style="text-align: center;">&nbsp;<strong><em>Молитва приношення</em></strong></p>
<p><em>Священик:</em></p>
<p>Господи Боже наш, що створив нас і увів в оце життя, показав нам путі до спасення, дарував нам
    відкриття небесних таїнств, – Ти бо єси той, хто поставив нас на службу оцю силою Духа твого
    Святого. Благозволь ото, Господи, стати нам служителями нового твого заповіту, слугами святих
    твоїх таїнств; прийми нас, що приближаємося до святого твого жертовника, по множеству милости
    Твоєї, щоб ми стали достойними приносити Тобі цю словесну і безкровну жертву за наші гріхи і
    людські невідання; прийнявши її у святий, і пренебесний, і мисленний твій жертовник, як приємний
    запах, зішли нам благодать Святого твого Духа.</p>
<p>Споглянь на нас, Боже, і подивись на цю нашу службу, і прийми її, як прийняв єси Авелеві дари,
    Ноєві жертви, Авраамові всепалення, Мойсееві і Аронові священства, Самуїлові мирні жертви. Як Ти
    прийняв від святих твоїх апостолів істинну цю службу, так і з рук нас, грішних, прийми ці дари в
    благості твоїй, Господи, щоб ми, сподобившись служити без пороку святому Твоєму жертовникові,
    знайшли нагороду вірних і мудрих управителів у страшний день Твоєї праведної відплати.</p>
<p>&nbsp;Заступи, спаси і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p>Дня всього звершеного, святого, мирного й безгрішного у Господа просім.</p>
<p align="left"><em>Люди, на кожне прошення:</em><strong><em> Подай, Господи.</em></strong></p>
<p>Ангела миру, вірного наставника, хоронителя душ і тілес наших у Господа просім.</p>
<p>Прощення й відпущення гріхів і прогрішень наших у Господа просім.</p>
<p>Доброго й пожиточного душам нашим і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболізної, бездоганної, мирної, і доброго одвіту на
    страшнім судищі Христовім просім.</p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з
    усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Люди:</em><strong> Тобі, Господи.</strong></p>
<p><em>Священик:</em> Щедротами єдинородного Сина твого, що з ним благословен єси, з пресвятим, і
    благим, і животворящим твоїм Духом, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p><em>Священик:</em> Мир всім.</p>
<p><em>Люди:</em><strong> І духові Твоєму.</strong></p>
<p><em>Диякон:</em> Возлюбім друг друга, щоб однодумно визнавати.</p>
<p><em>Люди:</em><strong> Отця, і Сина, і Святого Духа, Тройцю єдиносущну і нероздільну.</strong>
</p>
<p align="left"><em>Священик поклоняється тричі, мовлячи:</em></p>
<p>Возлюблю Тебе, Господи, кріпосте моя, Господь – твердиня моя і прибіжище моє <em>(3).</em></p>
<p><em>Диякон:</em> Двері, двері в премудрості будьмо уважні.</p>
<p style="text-align: center;">&nbsp;<strong><em>Символ віри</em></strong></p>
<p><strong>Вірую в єдиного Бога Отця, вседержителя, творця неба і землі, і всього видимого і
    невидимого.</strong></p>
<p><strong>І в єдиного Господа Ісуса Христа, Сина Божого, єдинородного, від Отця родженого перед
    усіма віками. Світло від світла, Бога істинного від Бога істинного, родженого, несотвореного,
    єдиносущного з Отцем, що через нього все сталося.</strong></p>
<p><strong>Він задля нас, людей, і нашого ради спасення зійшов із небес, і воплотився з Духа Святого
    і Марії Діви, і стався чоловіком.</strong></p>
<p><strong>І був розп’ятий за нас за Понтія Пилата, і страждав, і був похований, і воскрес у третій
    день, згідно з писанням. І вознісся на небо, і сидить праворуч Отця. І вдруге прийде зо славою
    судити живих і мертвих, а його царству не буде кінця.</strong></p>
<p><strong>І в Духа Святого, Господа животворящого, що від Отця [і Сина] ізходить, що з Отцем і
    Сином рівнопоклоняємий і рівнославимий, що говорив через пророків.</strong></p>
<p><strong>В єдину, святу, соборну й апостольську церкву.</strong></p>
<p><strong>Ісповідую одне хрещення на відпущення гріхів.</strong></p>
<p><strong>Очікую воскресення мертвих і життя будучого віку. Амінь.</strong></p>
<p style="text-align: center;">&nbsp;<strong><em>Анафора</em></strong></p>
<p align="left"><em>Диякон:</em> Станьмо гідно, станьмо зі страхом, будьмо уважні, щоб святе
    приношення в мирі приносити.</p>
<p><em>Люди:</em><strong> Милість миру, жертву хвалення.</strong></p>
<p><em>Священик:</em> Благодать Господа нашого Ісуса Христа, і любов Бога й Отця, і причастя Святого
    Духа, нехай буде з усіма вами.</p>
<p><em>Люди:</em><strong> І з духом твоїм.</strong></p>
<p>Вгору піднесім серця.</p>
<p align="left"><em>Люди:</em><strong><em> Піднесли до Господа.</em></strong></p>
<p>Благодарім Господа.</p>
<p><em>Люди:</em><strong> Достойно і праведно єсть поклонятися Отцю, і Сину, і Святому Духові,
    Тройці єдиносущній і нероздільній.</strong></p>
<p><em>Священик:</em> Сущий Владико, Господи Боже, отче Вседержителю, поклоняємий, достойно
    воістину, праведно і благо, як годиться величності святости Твоєї Тебе хвалити, Тебе оспівувати,
    Тебе благословити, Тобі поклонятися, Тебе благодарити, Тебе славити – єдиного істинно сущого
    Бога, – і Тобі приносити з серцем сокрушеним і духом смиренним шо словесну службу нашу. Ти єси
    той, хто дарував нам пізнання Твоєї істини. І хто спроможний висловити сили твоі, голосними
    вчинити всі хвали твої, або повісти всі чудеса твої кожного часу?</p>
<p>Владико всіх, Господи неба і землі, і всієї тварі, видимої і невидимої: Ти, що сидиш на престолі
    слави і споглядаєш на безодні, безначальний, невидимий, незбагненний, неописанний, незмінний,
    Отче Господа нашого Ісуса Христа, великого Бога і Спасителя – уповання нашого. Він є образ Твоєї
    благости, печать рівнообразна, що в собі являє Тебе, Отця, Слово живе; Бог істинний, предвічна
    премудрість; життя, освячення, сила, світло істинне.</p>
<p>Через нього Дух Святий явився, Дух істини, дар усиновлення, запорука будучого насліддя, початок
    вічних благ, животворяща сила, джерело освячення. Вся твар словесна і розумна, ним укріпляючись,
    Тобі служить і Тобі возсилає повсякчасне славословіє, бо все служить Тобі.</p>
<p>Бо Тебе хвалять ангели, архангели, престоли, господьства, начала, власті, сили і многоокі
    херувими; перед тобою стоять навколо серафими; шість крил в одного і шість крил у другого, і
    двома ото покривають вони лиця свої, а двома ноги, і двома, літаючи, взивають один до одного
    безперестанно устами в невмовкаючих славословленнях,</p>
<p>побідну пісню співаючи, викликуючи, взиваючи і промовляючи.</p>
<p><em>Люди:</em><strong> Свят, свят, свят Господь саваот, повне небо і земля слави Твоєї, осанна в
    вишніх. Благословен, хто йде в ім’я Господнє, осанна в вишніх.</strong></p>
<p><em>Свящ:</em> З цими блаженними силами, Владико чоловіколюбче, і ми, грішні, кличемо і мовимо:
    Святий єси воістину і пресвятий, і немає міри величчю святости Твоєї, і праведний єси в усіх
    ділах твоїх, бо по правді й істинному суді Ти все здійснив на нас.</p>
<p>Ти створив чоловіка, взявши прах із землі, і, вдостоївши образом твоїм. Боже, поставив Ти його у
    рясному раю, і обітував йому безсмертне життя і насолоду вічних благ за збереження заповідей
    твоїх. Коли ж він не послухав Тебе, істинного Бога, створителя свого, і дав себе звести приманою
    змієвою та вмертвив себе своїми прогрішеннями, Ти вигнав його праведним твоїм судом, Боже, з раю
    у світ цей і повернув до землі, з якої він був узятий, справляючи йому спасеная через зновубуття
    в самому Христі Твоєму.</p>
<p>Бо не одвернувся Ти докраю від створіння твого, яке Ти створив, благий; і не забув Ти діла рук
    твоїх, але посітив Ти многообразно, ради милосердя милости Твоєї; пророків послав Ти, творив Ти
    чудеса через святих твоїх, що в кожному роді добровгодили Тобі; говорив Ти до нас устами рабів
    твоїх, пророків, провіщаючи нам прийдешнє спасення; закон дав Ти на поміч; ангелів поставив Ти
    хоронителями.</p>
<p>Коли ж прийшла повнота часу, Ти говорив до нас через самого Сина твого, що ним і віки створив Ти.
    Він, бувши сяйвом слави Твоєї і начертанням іпостасі Твоєї, що, носячи все глаголом сили своєї,
    не вважав за посягнення бути рівним Тобі, Богу й Отцю, але як Бог сущий, предвічний, на землі
    явився і з людьми співжив; і воплотившись із Діви святої, сам умалив себе, вид раба прийнявши,
    ставши співобразним до тіла смирення нашого, щоб нас співобразними створити до образу слави
    своєї. Бо, тому що через чоловіка гріх увійшов у світ, а через гріх – смерть, благозволив
    єдинородний твій Син, сущий у лоні в Тебе, Бога й Отця, що народився від жени, святої Богородиці
    і приснодіви Марії, і, бувши під законом, осудив Ти гріх плоттю своєю, щоб, в Адамі вмираючи,
    оживотворилися в самім Христі твоїм.</p>
<p>І, поживши у світі цьому, він дав спасительні повеління, і, відвернувши нас від ідольської
    примани, привів до пізнання Тебе, істинного Бога й Отця, придбав собі нас у народ вибраний,
    царське священство, рід святий і, очистивши водою і освятивши Духом Святим, віддав себе як
    заміну смерті, що в собі держала нас за проданих гріхові. І, зійшовши через хрест до аду, щоб
    наповнити собою все, він розрішив болізні смертні, і воскрес у третій день, і путь простелив
    усякій плоті воскресенням з мертвих, бо неможливо було, щоб тління держало начальника жизні. Він
    став початком померлих, первородженим із мертвих, щоб бути самому усім, серед усіх першим. І,
    зійшовши на небеса, сів праворуч величчя твого на висотах, він і прийде віддати кожному за
    ділами його.</p>
<p>Нам же оставив на спомин спасенного свого страждання те, що ми предложили за його заповідями; бо
    він, маючи вийти на вольну, і приснопам’ятну, і животворящу свою смерть, в ночі, в яку віддав
    себе за життя світу, взяв хліб на святі свої і пречисті руки, показав Тобі, Богові й Отцеві,
    благодарив, благословив <em>(і благословляє)</em>, освятив, переломив, дав святим своїм ученикам
    і апостолам, кажучи: </p>
<p>Прийміть, їжте, це єсть тіло моє, що за вас ламається на відпущення гріхів.</p>
<p><em>Люди:</em><strong> Амінь.</strong></p>
<p><em>Священик:</em> Так само взяв і чашу з плодом виноградним, розвів, благодарив, благословив
    <em>(і знову благословляє)</em>, освятив, дав святим своїм ученикам і апостолам, кажучи:</p>
<p>Пийте з неї всі, це єсть кров моя нового завіту, що за вас і за многих проливається на відпущення
    гріхів.</p>
<p><em>Люди:</em><strong> Амінь.</strong></p>
<p><em>Священик:</em> Це чиніть на мій спомин; бо кожного разу, як їсте хліб цей і п’єте цю чашу,
    мою смерть звіщаєте, моє воскресення сповідуєте. Отож і ми, Владико, споминаючи спасительні його
    страждання, животворящий хрест, триденне погребення, з мертвих воскресення, на небеса возшестя,
    праворуч Тебе, Бога й Отця, сидіння, і славне, і страшне його друге пришестя,</p>
<p>Твоє від твоїх Тобі приносимо, за всіх і за все.</p>
<p><em>Люди:</em><strong> Тебе оспівуємо, Тебе благословимо, Тебе благодаримо, Господи, і молимось
    Тобі. Боже наш.</strong></p>
<p><em>Священик:</em> Ради цього, Владико пресвятий, і ми, грішні і недостойні раби твої,
    сподобившися служити святому Твоєму жертовнику, не за праведні діла наші, бо не вчинили ми
    нічого доброго на землі, але ради милости Твоєї і щедрот твоїх, що Ти їх щедро зілляв на нас, зі
    сміливістю приближаємося до святого твого жертовника і, поклавши містообразне святого тіла і
    крови Христа твого, Тобі молимось і Тебе призиваємо, Святий над святими, щоб благоволінням Твоєї
    благости прийшов Дух твій Святий на нас і на предлежачі дари оці, і благословив їх, і освятив, і
    показав:</p>
<p><em>Диякон:</em> Благослови, владико, святий хліб.</p>
<p><em>Священик:</em> Хліб ото цей самим чесним тілом Господа, і Бога, і Спаса нашого Ісуса Христа.
</p>
<p><em>Д.:</em> Амінь. Благослови, владико, святую чашу.</p>
<p><em>Священик:</em> А чашу оцю самою чесною кров’ю Господа, і Бога, і Спаса нашого Ісуса Христа.
</p>
<p><em>Д.:</em> Амінь.</p>
<p><em>Священик:</em> Пролитою за життя світу.</p>
<p><em>Д<strong>.</strong></em><em>: </em>Амінь, Амінь, Амінь.</p>
<p>А нас усіх, що від одного хліба і чаші причащаємося, з’єднай одного з одним на причастя єдиного
    Духа Святого, і вчини, щоб ні один з нас не причастився святого тіла і крови Христа твого на суд
    або на осудження, але, щоб знайшли ми милість і благодать з усіма святими, що від віку Тобі
    благоугодили: праотцями, отцями, патріярхами, пророками, апостолами, проповідниками,
    благовісниками, мучениками, ісповідниками, вчителями, і з усяким духом праведним, що у вірі
    скончався.</p>
<p>Особливо з пресвятою, пречистою, преблагословенною, славною Владичицею нашою Богородицею і
    приснодівою Марією.</p>
<p><em>Люди:</em><strong> Тобою радується. Благодатная, всяка твар, ангельський собор і
    чоловічеський рід, освященний храме і раю словесний, дівственна похвало, що із неї Бог
    воплотився і младенцем став – перед віками сущий Бог наш. Лоно бо Твоє престолом сотворив і
    утробу твою просторішою небес учинив. Тобою радується, Благодатная, всяка твар, слава
    Тобі.</strong></p>
<p><em>У Великий четвер й у Велику суботу співається ірмос 9-ої пісні того дня.</em></p>
<p><em>Священик:</em> Із святим Іваном пророком, предтечею і хрестителем, зо святими славними і
    всехвальними апостолами, святим <em>(ім’я)</em>, що його пам’ять творимо, і зо всіма святими
    твоїми, їх молитвами посіти нас, Боже.</p>
<p>І пом’яни всіх передше померлих у надії воскресення життя вічного. <em>(І поминає померлих за
    іменем)</em>. За упокій і відпущення гріхів душі раба твого (раби Твоєї; душ рабів твоїх) <em>(ім’я)</em>,
    на місці світлім, звідки втекла печаль і зітхання, упокой, Боже наш. І упокой їх, де сяє світло
    лиця твого.</p>
<p>Ще молимося Тобі, пом’яни, Господи, святу твою соборну й апостольську Церкву, що від кінців і аж
    до кінців вселенної, і умиротвори її, яку Ти набув чесною кров’ю Христа твого, і святий храм цей
    утверди аж до кончини віку. Пом’яни, Господи, тих, що ці дари Тобі принесли, і тих, за кого, ким
    і ради кого їх принесли. Пом’яни, Господи, тих, що плоди приносять і добро творять у святих
    твоїх Церквах і пам’ятають про вбогих; воздай їм твоїми багатими і небесними даруваннями; даруй,
    їм замість земного – небесне, замість дочасного – вічне, замість тлінного – нетлінне.</p>
<p>Пом’яни, Господи, тих, що в пустинях, і горах, і вертепах, і пропастях земних. Пом’яни, Господи,
    тих, що в дівстві, і благоговінні, і подвижництві, і чистому житті перебувають.</p>
<p>Пом’яни, Господи, Богом бережений народ наш, правління і все воїнство. Даруй їм глибокий і
    невід’ємний мир; натхни серця їх прихильністю до Церкви Твоєї і до всього народу твого, щоб за
    їхнього спокою ми провадили тихе й мирне життя в усякому благочесті й чистоті. Пом’яни, Господи,
    всяке начальство і владу, братів наших у палаті і все воїнство; добрих у благості збережи,
    лукавих добрими вчини з благістю Твоєю. Пом’яни, Господи, тут присутніх людей і з оправданих
    причин відсутніх, і помилуй їх та нас по множеству милости Твоєї; скарбниці їх сповни всяким
    добром; подружжя їх у мирі й одномислії збережи, младенців вигодуй, молодь навчи, старців
    піддерж, малодушних потіш, розсіяних собери, заблуканих поверни і приєднай до Твоєї соборної й
    апостольської Церкви; навіжених від духів нечистих звільни, з плаваючими пливи, з подорожніми
    подорожуй, вдовицям стань на поміч, сиріт захисти, полонених визволи, недужих зціли; тих, що на
    судищах, і в рудниках, і на засланнях, і на гірких рабських роботах, і в усякій скорбі, і нужді,
    і утисках, – пом’яни, Боже.</p>
<p>І всіх, що потребують великого твого милосердя, і тих, що люблять нас, і тих, що ненавидять, і
    тих, що доручили нам, недостойним, молитися за них, і всіх людей твоіх пом’яни, Господи Боже
    наш, і на всіх вилий багату твою милість, даючи всім те, чого просять на спасення. А кого ми не
    пом’янули, через невідання, або забуття, або через множество імен, Ти сам пом’яни, Боже, що
    знаєш вік і ім’я кожного, знаєш кожного від лона матері його.</p>
<p>Бо Ти єси, Господи, поміч безпомічним, надія безнадійним, бурями гнаним спаситель, плаваючим
    пристановище, недужим лікар. Сам для всіх будь усім, відаючи кожного і прохання його, дім і
    потребу його. Ізбав, Господи, город цей (село це, обитель цю), і всякий город, і країну від
    голоду, пошести, землетрусу, потопу, вогню, меча, нашестя чужинців та міжусобної брані.</p>
<p>Найперше пом’яни, Господи, святішого вселенського архиєрея <em>(ім’я)</em>, папу Римського,
    блаженнішого патріярха нашого <em>(ім’я)</em>, преосвященнішого архиєпископа й митрополита
    нашого каїр <em>(ім’я)</em>, боголюбивого єпископа нашого Кир <em>(ім’я)</em>, і даруй їх святим
    твоїм Церквам, щоб у мирі, цілі, чесні, здорові, довголітні право правили слово Твоєї істини.
</p>
<p><em>Люди:</em><strong> І всіх, і все.</strong></p>
<p><em>Священик:</em> Пом’яни, Господи, раба божого (рабу божу, рабів божих) <em>(ім‘я)</em>, за
    спасення, посіщення і відпущення гріхів його (її, їх).</p>
<p>Пом’яни, Господи, всяке єпископство православних, що право правлять слово Твоєї істини.</p>
<p>Пом’яни, Господи, по множеству щедрот твоїх і моє недостоїнство, прости мені всяке прогрішення,
    вольне і невольне, і, щоб, ради гріхів моїх, Ти не заборонив благодаті Святого твого Духа від
    предлежачих дарів.</p>
<p>Пом’яни, Господи, пресвітерство, у Христі дияконство і ввесь священичий чин, і не посороми ні
    одного з нас, що стоїмо навколо святого твого жертовника. Посіти нас благістю Твоєю, Господи,
    явися нам багатими твоїми щедротами, даруй нам добре й корисне поліття, дощі мирні даруй землі
    на врожай, благослови вінець літа благости Твоєї, угамуй роздори Церков, угаси гордовитість
    народів, виникнення єресей скоро розори силою Святого твого Духа; усіх нас прийми в царство
    Твоє, показавши нас синами світла і синами дня, твій мир і твою любов даруй нам, Господи Боже
    наш, бо воздав усе Ти нам.</p>
<p>І дай нам єдиними устами і єдиним серцем славити й оспівувати пречесне й величне ім’я Твоє, Отця,
    і Сина, і Святого Духа, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>І нехай будуть милості великого Бога і Спаса нашого Ісуса Христа з усіма вами.</p>
<p><em>Люди:</em><strong> І з духом твоїм.</strong></p>
<p>&nbsp;</p>
<p align="center"><strong><em>Прохальна єктенія</em></strong></p>
<p><em>Диякон:</em> Всіх святих пом’янувши, ще і ще в мирі Господу помолімся.</p>
<p align="left"><em>Люди, на кожне прошення:</em><strong><em> </em></strong><strong>Господи,
    помилуй.</strong></p>
<p>За принесені й освячені чесні дари Господу помолімся.</p>
<p>Щоб чоловіколюбець Бог наш, прийнявши їх у святий, і пренебесний, і мисленний свій жертовник, як
    приємний запах духовний, зіслав нам божественну благодать і дар Святого Духа, помолімся.</p>
<p>Щоб ізбавитися нам від усякої скорби, гніву й нужди, Господу помолімся.</p>
<p style="text-align: center;"><em>&nbsp;Молитва</em></p>
<p><em>Священик:</em> Боже наш, Боже спасення, Ти нас навчи достойно благодарити Тебе за благодіяння
    твої, що їх Ти творив і твориш нам. Ти, Боже наш, прийнявши ці дари, очисти нас від усякої
    скверни тіла і духа, і навчи звершувати святощі у страсі твоїм, щоб ми з чистим свідченням
    сумління нашого приймаючи часть святощів твоїх, з’єдналися зі святим тілом і кров’ю Христа твого
    і, достойно прийнявши їх, мали Христа, що живе в серцях наших, і стали храмом Святого твого
    Духа.</p>
<p>Так, Боже наш, і щоб ні одного з нас не вчинив Ти повинним у цих твоїх страшних і небесних
    тайнах, ані немічним душею і тілом, щоб недостойно їх причащатися, але дай нам до останнього
    нашого зітхання достойно приймати надію святощів твоїх як напуття життя вічного, на добрий одвіт
    на страшному суді Христа твого, щоб і ми з усіма святими, які од віку благоугодили Тобі, стали
    причасниками вічних твоіх благ, що їх приготовив Ти для тих, що люблять Тебе, Господи.</p>
<p>&nbsp;<em>Диякон:</em> Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p>Дня всього звершеного, святого, мирного й безгрішного у Господа просім.</p>
<p><em>Люди, на кожне прошення:</em><strong> Подай, Господи.</strong></p>
<p>Ангела миру, вірного наставника, хоронителя душ і тілес наших у Господа просім.</p>
<p>Прощення й відпущення гріхів і прогрішень наших у Господа просім.</p>
<p>Доброго й пожиточного душам нашим і миру для світу у Господа просім.</p>
<p>Осталий час життя нашого в мирі й покаянні скінчити у Господа просім.</p>
<p>Християнської кончини життя нашого, безболізної, бездоганної, мирної, і доброго одвіту на
    страшнім судищі Христовім просім.</p>
<p>Єдність віри і причастя Святого Духа випросивши, самі себе, і один одного, і все життя наше
    Христу Богові віддаймо.</p>
<p><em>Люди:</em><strong> Тобі, Господи.</strong></p>
<p>&nbsp;</p>
<p align="center"><strong><em>«Отче наш»</em></strong></p>
<p><em>Священик:</em> І сподоби нас, Владико, зі сміливістю, неосудно сміти призивати Тебе,
    небесного Бога Отця, і мовити.</p>
<p><em>Люди:</em><strong> Отче наш, Ти, що єси на небесах, нехай святиться ім’я Твоє, нехай прийде
    царство Твоє, нехай буде воля твоя, як на небі, так і на землі. Хліб наш насущний дай нам днесь;
    і прости нам довги наші, як і ми прощаємо довжникам нашим; і не введи нас у спокусу, але ізбав
    нас від лукавого.</strong></p>
<p><em>Священик:</em><em> </em>Бо Твоє єсть царство, і сила, і слава, Отця, і Сина, і Святого Духа,
    нині і повсякчас і на віки віків.</p>
<p><em>Люди:</em><strong> Амінь.</strong></p>
<p>Мир всім.</p>
<p><em>Люди:</em><strong> І духові Твоєму.</strong></p>
<p><em>Диякон:</em> Голови ваші Господові приклоніть.</p>
<p><em>Люди:</em><strong> Тобі, Господи.</strong></p>
<p><em>Священик:</em> Владико Господи, Отче щедрот і Боже всякої утіхи, тих, що приклонили перед
    тобою свої голови, благослови, освяти, збережи, укріпи, утверди, від усякого лукавого діла
    відведи, до всякого ж доброго діла приєднай, і сподоби неосудно причаститися цих пречистих і
    животворящих твоїх таїн на відпущення гріхів, на причастя Духа Святого.</p>
<p>Благодаттю, і щедротами, і чоловіколюбієм єдинородного Сина твого, що з ним благословен єси, з
    пресвятим, і благим, і животворящим твоїм Духом, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p><em>Священик:</em> Зглянься, Господи, Ісусе Христе, Боже наш, від святого жилища твого і від
    престолу слави царства твого, і прийди, щоб освятити нас, Ти, що вгорі з Отцем сидиш і тут з
    нами невидимо перебуваєш, і сподоби нас могутньою Твоєю рукою подати нам пречисте Твоє тіло і
    чесну кров, а через нас усім людям.</p>
<p><em>Священик і диякон поклоняються, мовлячи тричі:</em></p>
<p>Боже, милостивий будь мені, грішному.</p>
<p>&nbsp;</p>
<p style="text-align: center;"><strong><em>Причастя</em></strong></p>
<p align="left"><em>Диякон</em>: Будьмо уважні.</p>
<p align="left"><em>Священик:</em><em> </em>Святеє святим.</p>
<p align="left"><em>Люди:</em><strong><em> </em></strong><strong>Єдин свят, єдин Господь, Ісус
    Христос, на славу Бога Отця. Амінь.<em> </em></strong></p>
<p align="left"><em>І співають</em><strong> <em>причасний.</em></strong></p>
<p><em> </em></p>
<p style="text-align: center;"><strong><em>Молитва приготування до святого причастя</em></strong>
</p>
<p><strong>Вірую, Господи, і ісповідую, що Ти єси воістину Христос, Син Бога живого, що прийшов у
    світ грішників спасти, з яких перший (перша) я.</strong></p>
<p><strong>Вечері Твоєї тайної днесь. Сину Божий, мене причасника (причасницю) прийми, бо ворогам
    твоїм </strong> <strong>тайни не повім і поцілунку не дам Тобі, як Юда, але, як розбійник,
    сповідаюся Тобі:</strong></p>
<p><strong>Пом’яни мене, Господи, коли прийдеш, у царстві твоїм.</strong></p>
<p><strong>Пом’яни мене, Владико, коли прийдеш, у царстві твоїм.</strong></p>
<p><strong>Пом’яни мене, Святий, коли прийдеш, у царстві твоїм.</strong></p>
<p><strong>Нехай не на суд і не в осудження буде мені причастя святих твоїх таїн, Господи, а на
    зцілення душі і тіла.</strong></p>
<p><strong>Боже, милостивий будь мені, грішному (грішній).</strong></p>
<p><strong>Боже, очисти мої гріхи і помилуй мене.</strong></p>
<p><strong>Без числа нагрішив (нагрішила) я, Господи, прости мені.</strong></p>
<blockquote>
    <p><em>Диякон:</em> Роздроби, владико, святий хліб.</p>
    <p><em>Священик:</em> Роздроблюється і розділюється агнець божий, роздроблюваний і нероздільний,
        що його завжди їдять <em>ї</em> нїколи не з’їдають, але причасників він освячує.</p>
    <p><em>Диякон:</em> Сповни, владико, святу чашу.</p>
    <p>Повнота Святого Духа.</p>
    <p><em>Диякон:</em> Амінь.</p>
    <p align="left"><em>Узявши теплоту, диякон мовить:</em> <em>Благослови, владико, теплоту.</em>
    </p>
    <p><em>Священик благословляє і мовить:</em> Благословенна теплота святих твоїх завжди, нині і
        повсякчас, і на віки віків. Амінь.</p>
    <p><em>Диякон хрестовидно вливає дещо до святої чаші, мовлячи:</em> Теплота віри повна Духа
        Святого. Амінь.</p>
    <p><em>Священик:</em> Дияконе, приступи.</p>
    <p><em>Д.:</em> Подай мені, владико, чесне і святе тіло Господа, і Бога, і Спаса нашого Ісуса
        Христа.</p>
    <p><em>(Ім’я)</em><em>,</em> священнодияконові, подається чесне, і святе, і пречисте тіло
        Господа, і Бога, і Спаса нашого Ісуса Христа на відпущення його гріхів і на життя вічне.</p>
    <p><em>Диякон:</em> Вірую, Господи...</p>
    <p><em>Священик:</em> Чесне і пресвяте тіло Господа, і Бога, і Спаса нашого Ісуса Христа
        подається мені, <em>(ім’я),</em> священикові, на відпущення гріхів моїх і на життя вічне.
        Амінь.</p>
    <p>Вірую, Господи...</p>
    <p><em>Священик причащається з чаші, кажучи:</em></p>
    <p>Чесної і святої крови Господа, і Бога, і Спаса нашого Ісуса Христа причащаюся я, раб божий,
        священик <em>(ім’я),</em> на відпущення гріхів моїх і на життя вічне. Амінь.</p>
    <p>Оце діткнулося уст моїх, і відійме беззаконня мої, і гріхи мої очистить.</p>
    <p><em>Тоді призиває диякона:</em> Дияконе, приступи.</p>
    <p><em>Диякон:</em> Ото приходжу до безсмертного царя і Бога нашого. Подай мені, владико, чесну
        і святу кров Господа, і Бога, і Спаса нашого Ісуса Христа.</p>
    <p><em>Священик:</em> Причащається раб божий, диякон <em>(ім’я),</em> чесної і святої крови
        Господа, і Бога, і Спаса нашого Ісуса Христа на відпущення гріхів своїх і на життя вічне.
    </p>
    <p>Оце діткнулося уст твоіх, і відійме беззаконня твої, і гріхи твої очистить.</p>
    <p style="text-align: center;"><strong><em>Причастя вірних&nbsp;</em></strong></p>
</blockquote>
<p><em>Диякон:</em> Зі страхом божим і вірою приступіть.</p>
<p><em>Люди:</em> <strong>Благословен, хто йде в ім’я Господнє, Бог – Господь і явився нам.</strong>
</p>
<p align="left"><em>Священик, причащаючи кожного, мовить:</em></p>
<p>Чесного, і пресвятого, і пречистого тіла і крови Господа, і Бога, і Спаса нашого Ісуса Христа
    причащається раб божий (раба божа) <em>(ім’я),</em> на відпущення гріхів своїх і на життя вічне.
    Амінь.</p>
<p><em>Священик:</em> Спаси, Боже, людей твоїх і благослови насліддя Твоє.</p>
<p><em>Люди:</em><strong> Ми виділи світло істинне, ми прийняли Духа небесного, ми знайшли віру
    істинну, нероздільній Тройці поклоняємося, вона бо спасла нас.</strong></p>
<p><em>Священик кадить чесні дари тричі, кажучи:</em> Вознесися на небеса, Боже, і по всій землі
    слава твоя.</p>
<p><em>Свящ.:</em><strong> </strong>Благословен Бог наш. Завжди, нині і повсякчас, і на віки віків.
</p>
<p><em>Люди:</em><strong> Амінь. Нехай сповняться уста наші хвалення твого, Господи, щоб ми співали
    славу твою, бо Ти сподобив нас причаститися святих твоїх божественних, безсмертних і
    животворящих таїн. Збережи нас у твоїй святині – ввесь день поучатися правді твоїй. Алилуя,
    алилуя, алилуя.</strong></p>
<p><strong><em> </em></strong></p>
<p align="center"><strong><em>Благодарна єктенія</em></strong></p>
<p><em>Диякон:</em> Прості, прийнявши божественних, святих, пречистих, безсмертних, &nbsp;небесних і
    животворящих, страшних Христових таїн, достойно благодарім Господа.</p>
<p><em>Люди:</em><strong> Господи, помилуй.</strong></p>
<p>Заступи, спаси, помилуй і охорони нас, Боже Твоєю благодаттю.</p>
<p><em>Люди:</em><strong> Господи, помилуй.</strong></p>
<p>День весь звершений, святий, мирний і безгрішний випросивши, самі себе, і один одного, і все
    життя наше Христу Богові віддаймо.</p>
<p><em>Люди:</em><strong> Тобі Господи.</strong></p>
<p style="text-align: center;">&nbsp;<strong><em>Молитва благодарення</em></strong></p>
<p><em>Священик:</em> Благодаримо Тебе Господи Боже наш, за причастя святих, пречистих, безсмертних
    і небесних твоїх таїнств, що їх Ти дав нам на благодіяння, і освячення, і зцілення душ і тіл
    наших. Сам, Владико всіх, дай, щоб причастя святого тіла і крови Христа твого було нам на віру
    незастидну, любов нелицемірну, на умноження премудрости, на зцілення душі і тіла, на прогнання
    всього супротивного, на збереження заповідей твоїх, на сприятливий одвіт, що на страшному судищі
    Христа твого.</p>
<p>&nbsp;Бо Ти єси освячення наше і Тобі славу возсилаємо, Отцю, і Сину, і Святому Духові, нині і
    повсякчас, і на віки віків.</p>
<p><em>Люди:</em><strong> Амінь.</strong></p><p><strong>&nbsp;</strong></p>
<p><em>Священик:</em> В мирі вийдім.</p>
<p><em>Люди:</em><strong> В імені Господнім.</strong></p>
<p><em>Диякон:</em> Господу помолімся.</p>
<p><em>Люди:</em><strong> Господи, помилуй.</strong></p>
<p style="text-align: center;">&nbsp;<strong><em>Заамвонна молитва</em></strong></p>
<p><em>Священик:</em> Господи, Ти благословляєш тих, що Тебе благословляють, і освячуєш тих, що на
    Тебе уповають, спаси людей твоїх і благослови насліддя Твоє, повноту церкви Твоєї охорони,
    освяти тих, що люблять красу дому твого. Ти їх прослав божественною Твоєю силою і не остав нас,
    що уповаємо на Тебе.</p>
<p>Мир світові Твоєму даруй, церквам твоїм, єреям, Богом береженому народові нашому, правлінню і
    всім людям твоїм.</p>
<p>Бо всяке добре даяння і всякий звершений дар з висоти є, сходячи від Тебе, Отця світла, і Тобі
    славу, і благодарення, і поклонення возсилаємо, Отцю, і Сину, і Святому Духові, нині і
    повсякчас, і на віки віків.</p>
<p><em>Люди:</em><strong> Амінь. Будь ім’я Господнє благословенне від нині і до віку
    <em>(3)</em></strong></p>
<p align="left"><em>Священик роздає людям антидор.</em></p>
<blockquote>
    <p style="text-align: center;"><strong><em>Псалом 33</em></strong></p>
    <p><strong>Благословлю Господа на всякий час, завжди хвала його в устах моїх.</strong></p>
    <p><strong>У Господі похвалиться душа моя, нехай почують лагідні і возвеселяться.</strong></p>
    <p><strong>Возвеличте Господа зо мною, і вознесімо ім’я його вкупі.</strong></p>
    <p><strong>Я шукав Господа, і він вислухав мене, і від усіх скорбот моїх ізбавив мене.</strong>
    </p>
    <p><strong>Приступіть до нього і просвітіться, і лиця ваші не постидаються.</strong></p>
    <p><strong>Оцей убогий візвав, і Господь вислухав його, і від усіх скорбот його спас
        його.</strong></p>
    <p><strong>Ополчиться ангел Господень навкруг тих, що бояться його, і ізбавить їх.</strong></p>
    <p><strong>Вкусіте і видіте, що благий Господь; блажен муж, що уповає на нього.</strong></p>
    <p><strong>Бійтеся Господа, всі святії його, бо нема недостатку в тих, що бояться його.</strong>
    </p>
    <p><strong>Багаті збідніли і зголодніли, а тим, що шукають Господа, не забракне ніякого
        добра.</strong></p>
    <p><strong>Прийдіте, чада, послухайте мене, страху Господнього навчу вас.</strong></p>
    <p><strong>Хто є той чоловік, що, люблячи життя, бажає видіти дні благі?</strong></p>
    <p><strong>Стримай язик твій від зла і губи твої, щоб не говорити лести.</strong></p>
    <p><strong>Відхилися від зла і твори добро, шукай миру і біжи за ним.</strong></p>
    <p><strong>Очі Господні на праведних, а уші його на молитву їх.</strong></p>
    <p><strong>Лице ж Господнє проти тих, що творять зло, щоб викоренити з землі пам’ять
        їх.</strong></p>
    <p><strong>Візвали праведні, і Господь вислухав їх, і від усіх скорбот їх ізбавив їх.</strong>
    </p>
    <p><strong>Близький Господь до сокрушених серцем, і смиренних духом спасе.</strong></p>
    <p><strong>Багато скорбот у праведних, і від усіх них ізбавить їх Господь.</strong></p>
    <p><strong>Охороняє Господь усі кості їх, ні одна з них не сокрушиться.</strong></p>
    <p><strong>Смерть грішників люта, і ті, що ненавидять праведного, згрішать.</strong></p>
    <p><strong>Ізбавить Господь душі рабів своїх, і не згрішать усі, що уповають на нього.</strong>
    </p>
</blockquote>
<p style="text-align: center;"><strong><em>Молитва на споживання святих дарів</em></strong></p>
<p>Сповнилося і звершилося, скільки в нашій силі, Христе Боже наш, твого промислу таїнство: бо маємо
    смерти Твоєї пам’ять, ми виділи воскресення твого образ, ми сповнилися безконечної Твоєї жизні,
    ми насолодилися невичерпною Твоєю поживою.</p>
<p>Благоізволь, щоб і в будучому віці всі ми сподобилися її, благодаттю безначального твого Отця, і
    святого, і благого, і животворящого твого Духа, нині і повсякчас і на віки віків. Амінь.</p>
<p>&nbsp;</p><p style="text-align: center;"><strong><em>Відпуст</em></strong></p>
<p><em>Священик:</em> Благословення Господнє на вас, того благодаттю і чоловіколюбієм, завжди, нині
    і повсякчас, і на віки віків.</p>
<p><em>Люди:</em><strong> Амінь.</strong></p>
<p>Слава Тобі, Христе Боже, уповання наше, слава Тобі.</p>
<p><em>Люди:</em><strong> Слава Отцю, і Сину, і Святому Духові, і нині, і повсякчас, і на віки
    віків. Амінь. Господи, помилуй <em>(3). </em>Благослови.</strong></p>
<p>Христос, істинний Бог наш, молитвами пречистої своєї Матері <em>(і інше за днем), </em> во святих
    отця нашого Василія Великого, архиєпископа Кесарії Кападокійської, святого <em>(якого є храм і
        якого є день),</em> і всіх святих, помилує і спасе нас, як благий і чоловіколюбець.</p>
<p><em>Люди:</em><strong> Амінь.</strong></p>
<blockquote>
    <p><strong><em>Многоліття</em></strong></p>
    <p>Святішому вселенському архиєреєві <em>(ім’я),</em> папі Римському, сотвори, Господи, многії і
        благії літа.</p>
    <p><em>Люди:</em><strong> Многая літа</strong> <em>(3).</em></p>
    <p>Блаженнішому патріярхові нашому <em>(ім’я),</em> сотвори, Господи, многії і благії літа.</p>
    <p>Преосвященнішому архиєпископові й митрополитові нашому Кир <em>(ім’я)</em> і боголюбивому
        єпископові нашому Кир <em>(ім’я)</em> сотвори, Господи, многії і благії літа.</p>
    <p>Всьому священичому і монашому чинові, усім отцям, братам і сестрам нашим, і всім православним
        християнам сотвори, Господи, многії і благії літа.</p>
</blockquote>
<p align="left"><em>Священик роздягається з священних одеж, мовлячи:</em></p>
<p>Нині відпускаєш раба твого, Владико, по глаголу Твоєму з миром; бо виділи очі мої спасення Твоє,
    яке Ти уготовив перед лицем усіх людей: Світло на одкровення народам і на славу людей твоїх
    Ізраїля.</p>
<p><em>Трисвяте. І по</em> Отче наш:</p>
<p><em>Тропар, глас 1:</em> На всю землю вийшло вістування Твоє, прийняла бо вона слово Твоє, що ним
    боголіпно навчив Ти; природу того, що існує, пояснив Ти, звичаї людські прикрасив Ти – царське
    священство, отче преподобний Василіє. Моли Христа Бога за спасення душ наших.</p>
<p>Слава: <em>Кондак, глас 4:</em> Явився єси основою непохитною Церкви, подаючи всім людям
    владицтво неукрадне, запечатавши твоїми веліннями, небоявленний Василіє преподобний.</p>
<p>І нині: <em>Богородичний:</em> Ти, що від ангела слово прийняла в утробі твоїй і родила воплочене
    Слово Емануїла: його, Богородице, моли за душі наші.</p>
<p>&nbsp;<em>А якщо хоче, скаже і тропар дня.</em></p>
<p>Господи, помилуй <em>(12).</em></p>
<p>Чеснішу від херувимів і незрівнянно славнішу від серафимів, що без зотління Бога Слово породила,
    сущу Богородицю, Тебе величаємо.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Христос (<em>у неділю: </em>що воскрес із мертвих), істинний Бог наш, молитвами пречистої своєї
    Матері, святого отці нашою Івана Золотоустого, архиєпископа Константинограда, і всіх святих,
    помилує і спасе нас, як благий і чоловіколюбець. Амінь.</p>
