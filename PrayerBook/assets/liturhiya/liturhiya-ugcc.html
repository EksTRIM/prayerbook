<i>Свящ.:</i> Благословенне царство Отця, і Сина, і Святого Духа нині і повсякчас, і на віки віків.<br>
<i>Хор:</i> Амінь.

<h5>Мирна єктенія</h5>

В мирі Господеві помолімся.<br>
<i>Хор:</i> Господи, помилуй.<br>
За мир з висот і спасіння душ наших Господеві помолімся.<br>
Господи, помилуй.<br>
За мир всього світу, добрий стан святих Божих Церков і з'єднання всіх, Господеві помолімся.<br>
Господи, помилуй.<br>
За святий храм цей і тих, що з вірою, побожністю і страхом Божим входять до нього, Господеві помолімся.<br>
Господи, помилуй.<br>
Ще молимося за святішого вселенського Архиєрея нашого (ім'я) Папу Римського, і за блаженнішого верховного Архиєпископа і Митрополита нашого Кир (ім'я), і за преосвященного Єпископа нашого Кир (ім'я), боголюбивого Єпископа нашого Кир (ім'я) і за всечесних отців наших: Протоархимандрита (ім’я), Ігумена (ім’я), за тих що служать і послужили в святім храмі цім (святій обителі цій), за отців наших духовних і всю в Христі братію нашу.<br>
Господи, помилуй.<br>
За Богом бережений народ наш, за правління і все військо, Господеві помолімся.<br>
Господи, помилуй.<br>
За місто це (або: За село це, або: За святу обитель цю), і за кожне місто, країну і за тих, що вірою живуть в них, Господеві помолімся.<br>
Господи, помилуй.<br>
За добре поліття, за врожай плодів земних і часи мирні, Господеві помолімся.<br>
Господи, помилуй.<br>
За тих, що плавають, подорожують, за недужих, страждаючих, полонених і за спасіння їх, Господеві помолімся.<br>
Господи, помилуй.<br>
Коли буває поминання померлих, додається це:
<i>Свящ.:</i>За слугу Божого (або: слугиню Божу, або: слуг Божих) (ім’я), і блаженну пам’ять його (або: її, або: їх), та щоб проститися всякому прогрішенню його (або: її, або: їх) добровільному і недобровільному, Господеві помолімся.<br>
<i>>Хор:</i>Господи, помилуй.<br>
<i>Свящ.:</i>Щоб неосудно стати йому (або: їй, або: їм) на страшному суді Христовому, й оселити душу його (або: її, або: душі їх) у країні живих, в місці світлому, де всі святі праведні спочивають, Господеві помолімся.<br>
<i>>Хор:</i>Господи, помилуй.<br>
Щоб визволитися нам від усякої скорби, гніву й нужди, Господеві помолімся.<br>
Господи, помилуй.<br>
Заступи, спаси, помилуй і охорони нас, Боже, Твоєю благодаттю.<br>
Господи, помилуй.<br>
Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими помянувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
(Священник тихо молиться, а потім виголошує:) 
<i>Свящ.:</i> Бо Тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>

<h5>Перший антифон</h5>
<h6>Повсякденний</h6> 
Добре воно прославляти Господа, і співати імені Твоєму, Всевишній.<br>
Молитвами Богородиці, Спасе, спаси нас.<br>
Звіщати вранці милість Твою, і ночами Твою вірність.<br>
Молитвами Богородиці:<br>
Бо Правий Господь Бог наш, і немає неправди в Нім.<br>
Молитвами Богородиці:<br>
Слава: і нині:<br>
Якщо скорочується Літургію, перейди до Єдинородний Сину.<br>
Молитвами Богородиці:

<h6>Воскресний</h6>
Воскликніте Господеві, вся земле! Співайте ж імені Його, віддайте славу хвалі Його.<br>
Молитвами Богородиці:<br>
Скажіте Богові: — Які страшні діла Твої! Задля великої силит Твоєї підлещуються Тобі вороги Твої.<br>
Молитвами Богородиці:<br>
Вся земля нехай поклониться Тобі і співає Тобі, нехай же співає імені Твоєму, Всевишній.<br>
Молитвами Богородиці:<br>
Слава: і нині:<br>
Якщо скорочується Літургію, перейди до Єдинородний Сину.<br>
Молитвами Богородиці:

<h5>Мала єктенія</h5>
<i>Свящ.:</i>Ще і ще в мирі Господеві помолімся.<br>
<i>Хор:</i>Господи, помилуй.<br>
<i>Свящ.:</i>Заступи, спаси, помилуй і охорони нас, Боже, Твоєю благодаттю.<br>
<i>Хор:</i>Господи, помилуй.<br>
<i>Свящ.:</i>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.<br>
<i>Хор:</i>Тобі, Господи.<br>
(священник тихо молиться, а потім виголошує:)<br>
<i>Свящ.:</i>Бо твоя є влада і Твоє є царство, і сила, і слава. Отця, і Сина, і Святого Духа, нині і повсякчас, і на віки вічні.<br>
<i>Хор:</i>Амінь.

<h5>Другий антифон</h5>
<h6>Повсякденний</h6>
Господь царює, у велич Він зодягнувся; одягнувся Господь у силу й опоясався.<br>
Молитвами святих Твоїх, Спасе, спаси нас.<br>
Він бо утвердив вселенну, і вона не захитається.<br>
Молитвами святих Твоїх:<br>
Твої свідоцтва вельми вірні; домові Твоєму, Господи, належить святість на довгі літа.<br>
Молитвами святих Твоїх:<br>
Слава Отцю, і Сину, і Святому Духові, і нині, і повсякчас, і на віки вічні, Амінь.<br>
Єдинородний Сину і Слове Божий, безсмертний Ти, і зволив Ти спасіння нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.

<h6>Воскресний</h6>
Боже, змилуйся над нами і благослови нас; світлом лиця Твого осяй нас і помилуй нас.<br>
Спаси нас, Сину Божий, що воскрес із мертвих, співаємо Тобі: Алилуя.<br>
Щоб ми пізнали на землі дорогу Твою, і між усіма народами спасіння Твоє.<br>
Спаси нас, Сину Божий:<br>
Нехай прославляють Тебе народи, Боже, нехай прославляють Тебе всі люди.<br>
Спаси нас, Сину Божий:<br>
Слава: і нині:<br>
Єдинородний Сину...<br>

<h5>Мала єктенія</h5> 

Ще і ще в мирі Господеві помолімся.<br> 
<i>Хор:</i> Господи, помилуй.<br>
Заступи, спаси, помилуй і охорони нас, Боже, Твоєю благодаттю.<br>
Господи, помилуй.<br>
Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими пом'янувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
Свящ.: Бо Ти благий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.<br>
<i>Хор:</i> Амінь.

<h5>Третій антифон</h5>
 
Прийдіте, радісно заспіваймо Господеві, воскликнім Богу, Спасителеві нашому.<br>
В будень: Спаси нас, Сину Божий, у святих дивний Ти, співаємо Тобі: Алилуя.<br>
В неділю: Спаси нас, Сину Божий, що воскрес із мертвих, співаємо Тобі: алилуя.<br>
Прийдім з похвалами перед обличчя його, і псалмами воскликнім йому.<br>
Спаси нас, Сину Божий:<br>
Бо Бог великий Господь і цар великий по всій землі.<br>
Спаси нас, Сину Божий.<br>
Коли хор співає цей антифон, священник робить малий вхід з Євангелією.<br>
Свящ.: Премудрість, прості.<br>
<i>Хор:</i> Прийдіте, поклонімся і припадім до Христа.<br>
В будень: Спаси нас, Сину Божий, у святих дивний Ти, співаємо Тобі: Алилуя.<br>
В неділю: Спаси нас, Сину Божий, що воскрес із мертвих, співаємо Тобі: алилуя.<br>
Хор співає тропарі і кондаки.<br>
Священник молиться тихо, потім виголошує:<br>
<i>Свящ.:</i> Бо Ти святий єси, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
Святий Боже, святий Кріпкий, святий Безсмертний, помилуй нас (3 р.).<br>
Слава Отцю, і Сину, і Святому Духові, і нині, і повсякчас, і на віки вічні. Амінь.<br>
Святий безсмертний, помилуй нас.<br>
Святий Боже, святки Кріпкий, святий Безсмертний, помилуй нас.<br>

<i>Свящ.:</i> Будьмо уважні. Мир всім. Премудрість, будьмо уважні.<br>

Хор співає прокімен.<br>

<i>Свящ.:</i> Премудрість.<br>
Читець читає наголовок Апостола<br>
<i>Свящ.:</i> Будьмо уважні.<br>
Читець читає Апостола.<br>
Коли ж скінчиться Апостол, священник тихо говорить: Мир тобі. Премудрість, будьмо уважні.<br>
Хор співає "Алилуя" зі стишками.<br>

<i>Свящ.:</i> Премудрість, прості, вислухаймо cвятого Євангелія. Мир всім.<br>
<i>Хор:</i> І духові твоєму.<br>
<i>Свящ.:</i> Від (ім’я) святого Євангелія читання.<br>
<i>Хор:</i> Слава Тобі, Господи, слава Тобі.<br>
Свящ.: Будьмо уважні.<br>
І читає Євангелію.<br>
<i>Хор:</i> Слава Тобі, Господи, слава Тобі.

<h5>Єктенія потрійна</h5>

Промовмо всі з усієї душі і з усієї мислі нашої, промовмо.<br>
<i>Хор:</i> Господи, помилуй.<br>
Господи вседержителю, Боже отців наших, молимось Тобі, вислухай і помилуй.<br>
Господи, помилуй.<br>
Помилуй нас, Боже, з великої милості Твоїй, молимось Тобі, вислухай і помилуй.<br>
Господи, помилуй (3р.).<br>
Священник моляться тихо, потім виголошує:<br>
Ще молимось за святішого вселенського Архиєрея нашого (ім’я) Папу Римського і за блаженнішого верховного Архиєпископа і Митрополита нашого Кир (ім’я), преосвященного Єпископа нашого Кир (ім’я), боголюбивого Єпископа нашого Кир (ім’я) і за всечесних отців наших: Протоархимандрита (ім’я), Протоігумена (ім’я), Ігумена (ім’я), за тих, що служать і послужили в святім храмі цім (святій обителі цій), за отців наших духовних, всю в Христі братію нашу.<br>
Господи, помилуй (3р.).<br>
Ще молимось за Богом бережений народ наш, за правління і за все військо.<br>
Господи, помилуй (3р.).<br>
Тут можуть бути інші прошення.
Ще молимось за тут присутніх людей, що очікують від Тебе великої і багатої милости, за тих, що творять нам милостиню, і за всіх християн.<br>
Господи, помилуй. (3р.).<br>
Свящ.: Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.
Якщо скорочується Літургію, перейди до <b>Тільки вірні, ще і ще...</b><br>
Коли буває поминання померлих, додається це:<br>
<i>Свящ.:</i> Помилуй нас, Боже, з великої милости Твоєї, молимось Тобі, вислухай і помилуй.<br>
<i>Хор:</i> Господи, помилуй (3р.).<br>
<i>Свящ.:</i> Ще молимось за упокій душ померлих слуг Божих (або: душі померлого слуги Божого, або: душі померлої слугині Божої) (ім’я), і щоб проститися їм (йому або їй) всякому прогрішенню добровільному і недобровільному.<br>
<i>Хор:</i> Господи, помилуй (3р.).<br>
<i>Свящ.:</i> Щоб Господь Бог оселив душі їх (душу його, або її), де праведні спочивають.<br>
<i>Хор:</i> Господи, помилуй (3р.).<br>
<i>Свящ.:</i> Милості Божої, Царства небесного і відпущення гріхів їх (його або її) у Христа безсмертного, царя і Бога нашого, просім.<br>
<i>Хор:</i> Подай, господи.<br>
<i>Свящ.:</i> Господеві помолімся.<br>
<i>Хор:</i> Господи, помилуй.<br>
<i>Свящ.:</i> Бо Ти є воскресіння, і життя, і упокій померлих слуг Твоїх (або: померлого слуги твого, або: померлої слугині Твоєї) (ім’я), Христе Боже наш, і Тобі славу віддаємо, з безначальним Твоїм Отцем і пресвятим, благим і животворним Твоїм Духом, нині і повсякчас, і на віки вічні.<br>
<i>Хор:</i> Амінь.<br>

<h5>Єктенія за оглашенних</h5>
<i>Свящ.:</i> Помолімся, оглашенні, Господеві.<br>
<i>Хор:</i> Господи, помилуй.<br>
<i>Свящ.:</i> Вірні, за оглашенних помолімся, щоб Господь помилував їх.<br>
<i>Хор:</i> Господи, помилуй.<br>
<i>Свящ.:</i> Щоб просвітив їх словом істини.<br>
<i>Хор:</i> Господи, помилуй.<br>
<i>Свящ.:</i> Відкрив їм Євангеліє правди.<br>
<i>Хор:</i> Господи, помилуй.<br>
<i>Свящ.:</i> Приєднав їх до святої своєї соборної і апостольської Церкви.<br>
<i>Хор:</i> Господи, помилуй.<br>
<i>Свящ.:</i> Спаси, помилуй, заступи й охорони їх, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Оглашенні, голови ваші перед Господом схиліть.<br>
<i>Хор:</i> Тобі, Господи.<br>
<i>Свящ.:</i> Щоб і вони з нами славили пречесне і величне ім’я Твоє, Отця, і Сина, і Святого Духа, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> Всі оглашенні, вийдіть; оглашенні, вийдіть; всі оглашенні, вийдіть. Щоб ніхто з оглашенних не залишився.<br>

Тільки вірні, ще і ще в мирі Господеві помолімся.<br>
<i>Хор:</i> Господи, помилуй.<br>
Священник молиться тихо.<br>
Якщо скорочується Літургію, перейди до Премудрість! Щоб під владою...<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Премудрість! Бо Тобі належить всяка слава, честь і поклоніння, Отцю і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> Ще і ще в мирі Господеві помолімся.<br>
<i>Хор:</i> Господи, помилуй.<br>
Священник молиться тихо.<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>

Свящ.: Премудрість! Щоб під владою Твоєю завжди бережені, ми Тобі славу возсилали, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>

















Ми, херувимів тайно являючи і животворящій Тройці трисвятую пісню співаючи, всяку нині житейську відложім печаль.

<h5>ВЕЛИКИЙ ВХІД З ПРИГОТОВАНИМИ ДАРАМИ</h5>

Святішого вселенського Архиєрея нашого (ім'я), Папу Римського, блаженійшого Патріярха нашого (ім'я), і преосвященішого Архиєпископа і Митрополита нашого Кир (ім'я), боголюбивого Єпископа нашого Кир (ім'я), і ввесь священичий, дияконський і монаший чин, Богом бережений народ наш, правління і все воїнство, благородних і приснопамятних ктиторів і доброчинців святого храму цього і всіх вас, православних християн, нехай пом'яне Господь Бог в царстві своїм завжди, нині і повсякчас, і на віки віків.<br>
<i>Хор:</i> Амінь.<br>
Щоб і царя всіх ми прийняли, що його в славі невидимо супроводять ангельські чини. Алилуя, алилуя, алилуя.

<h5>ЄКТЕНІЯ І МОЛИТВА ПРИНОШЕННЯ</h5>

Сповнім молитву нашу Господеві.<br> 
<i>Хор:</i> Господи, помилуй.<br>
За принесені чесні дари Господу помолімся.<br>
Господи, помилуй.<br>
За святий храм цей, і тих, що з вірою, благоговінням і страхом Божим входять до нього, Господу помолімся.<br>
Господи, помилуй.<br>
Щоб ізбавитися нам від усякої скорби, гніву, і нужди, Господу помолімся.<br>
Господи, помилуй.<br>
Молитва: Господи Боже вседержителю, єдиний святий, Ти приймаєш жертви хвали від тих, що призивають Тебе всім серцем, прийми моління і нас, грішних, і принеси до святого Твого жертовника, і зроби нас спосібними приносити Тобі дари і жертви духовні за наші гріхи і людські невідання, і сподоби нас знайти благодать перед Тобою, щоб була Тобі благоприйнятна жертва наша, і щоб вселився Дух благодаті Твоєї благий в нас і на цих дарах, що предлежать, і на всіх людях Твоїх.<br>
Щедротами єдинородного Сина Твого, що з ним благословен єси, з пресвятим і благим і животворящим Твоїм Духом, нині і повсякчас і на віки віків.<br>
<i>Хор:</i> Амінь.<br>
<i>Свящ.:</i> Мир всім.<br>
<i>Хор:</i> І духові твоєму.<br>
Возлюбім друг друга, щоб однодумне визнавати.<br>
<i>Хор:</i> Отця і Сина і Святого Духа, Тройцю єдиносущну і нероздільну.

<h5>ВІРУЮ</h5>

Двері, двері, в премудрості будьмо уважні.<br>
<i>Хор:</i> Вірую в єдиного Бога Отця, вседержителя, творця неба й землі і всього видимого і невидимого. І в єдиного Господа Ісуса Христа, Сина Божого, єдинородного, від Отця родженого перед всіми віками. Світло від світла. Бога істинного від Бога істинного, родженого, несотвореного, єдиносущного з Отцем, що через нього все сталося. Він задля нас людей і нашого ради спасіння зійшов із небес, і воплотився з Духа Святого і Марії Діви, і стався чоловіком. І був розп'ятий за нас за Понтія Пилата, і страждав, і був похований. І воскрес у третій день, згідно з писанням. І вознісся на небо, і сидить праворуч Отця. І вдруге прнйде зо славою, судити живих і мертвих, а його царству не буде кінця. І в Духа Святого, Господа, животворящого, що від Отця [і Сина] ізходить, що з Отцем і Сином рівнопоклоняємий і рівнославимий, що говорив через пророків. В єдину, святу, соборну й апостольську Церкву. Ісповідую одне хрещення на відпущення гріхів. Очікую воскресіння мертвих: І життя будучого віку. Амінь.

<h5>АНАФОРА</h5>

Станьмо гідно, станьмо зі страхом, будьмо уважні, щоб святе приношення в мирі приносити.<br>
<i>Хор:</i> Милість миру, жертву хваленая.<br>
Свящ.: Благодать Господа нашого Ісуса Христа, і любов Бога і Отця, і причастя Святого Духа, нехай буде з усіми вами.<br>
<i>Хор:</i> І з духом твоїм.<br>
Свящ.: Вгору піднесім серця.<br>
<i>Хор:</i> Піднесли до Господа.<br>
Свящ.: Благодарім Господа.<br>
<i>Хор:</i> Достойно і праведно єсть покланятися Отцю і Сину і Святому Духові, Тройці єдиносущній і нероздільній.<br>
Свящ.: Побідну пісню співаючи, викликуючи, взиваючи і промовляючи.<br>
<i>Хор:</i> Свят, свят, свят Господь саваот, повне небо і земля слави Твоєї, осанна в вишніх. Благословен, хто йде в ім'я Господнє, осанна в вишніх.<br>
<i>Свящ.:</i> З цими блаженними силами, Владико чоловіколюбче, і ми кличемо і мовимо: святий єси і пресвятий, Ти, і єдинородний Твій Син і Дух Твій Святий; святий єси і пресвятий, і велична слава Твоя. Ти світ Твій так возлюбив єси, що і Сина Твого єдинородного дав щоб усякий, хто вірує в нього, не погиб, але мав життя вічне. Він, прийшовши і сповнивши ввесь промисел щодо нас, в ночі, в яку його видано, а радше він сам себе видав за життя світу, прийняв хліб у святі свої і пречисті і непорочні руки, благодарив і благословив, освятив, переломив, дав святим своїм ученикам і апостолам, кажучи:<br>

Прийміть, їжте, це єсть тіло моє, що за вас ламається на відпущення гріхів.<br>

<i>Хор:</i> Амінь.<br>

Пийте з неї всі, це єсть кров моя нового завіту, що за вас і за многих проливається на відпущення гріхів.<br>

<i>Хор:</i> Амінь.<br>

Твоє від твоїх Тобі приносимо, за всіх і за все.<br>

<i>Хор:</i> Тебе оспівуємо, Тебе благословимо, Тебе благодаримо, Господи, і молимось Тобі, Боже наш.<br>
Свящ.: Особливо за пресвяту, пречисту, преблагословенну, славну Владичицю нашу Богородицю і приснодіву Марію.<br>
<i>Хор:</i> Достойно є воістину величати блаженною тебе, Богородицю, присноблаженну і пренепорочну і Матір Бога нашого. Чеснішу від Херувимів і незрівняно славнішу від Серафимів, що без зотління Бога Слово породила, сущу Богородицю, тебе величаємо.<br>
Тут священик поминав померлих, за яких править Службу Божу.<br>
Найперше помяни, Господи, святішого, вселенського Архиєрея нашого (ім'я), Папу Римського, блаженішого Патріярха нашого (ім'я), і преосвященішого Архиєпископа і Митрополита нашого Кир (ім'я), боголюбивого Єпископа нашого Кир (ім'я), і даруй їх святим Твоїм церквам, щоб в мирі, цілі, чесні, здорові, довголітні право правили слово Твоєї істини.<br>
<i>Хор:</i> І всіх і все.<br>
Так само священик молиться і за живих.<br>
І дай нам єдиними устами і єдиним серцем славити й оспівувати пречесне і величне ім'я Твоє, Отця, і Сина, і Святого Духа, нині і повсякчас, і на віки віків.<br>
<i>Хор:</i> Амінь.<br>
І нехай будуть милості великого Бога і Спаса нашого Ісуса Христа з усіми вами.<br>
<i>Хор:</i> І з духом твоїм.

<h5>ЄКТЕНІЯ І МОЛИТВА ПЕРЕД СВ. ПРИЧАСТЯМ</h5>

Всіх святих помянувши, ще і ще в мирі Господу помолімся.<br>
Господи, помилуй.<br>
За принесені й освячені чесні дари Господу помолімся.<br>
Господи, помилуй.<br>
Щоб чоловіколюбець Бог наш, прийнявши їх у святий і пренебесний і мисленний свій жертовник, як приємний запах духовний, зіслав нам божественну благодать і дар Святого Духа, помолімся.<br>
Господи, помилуй.<br>
Щоб ізбавитися нам від усякої скорби, гніву, і нужди, Господу помолімся.<br>
Господи, помилуй.<br>
<i>Свящ.:</i> Тобі вручаємо все життя наше і надію, Владико чоловіколюбче, і просимо, і молимо, і благаємо: сподоби нас причаститися небесних Твоїх і страшних таїн, цієї священної і духовної трапези, з чистою совістю, на спільність зі Святим Духом, на насліддя царства небесного, на сміливість перед Тобою, не на суд і не в осудження.<br>
Заступи, спаси, помилуй і охорони нас, Боже, твоєю благодаттю.<br>
Господи, помилуй.<br>
Дня всього звершеного, святого, мирного і безгрішного у Господа просім.<br>
Подай, Господи.<br>
Ангела миру, вірного наставника, хоронителя душ і тілес наших у Господа просім.<br>
Подай, Господи.<br>
Прощення і відпущення гріхів і прогрішень наших у Господа просім.<br>
Подай, Господи.<br>
Доброго і пожиточного душам нашим і миру для світу у Господа просім.<br>
Подай, Господи.<br>
Осталий час життя нашого в мирі і покаянні скінчити у Господа просім.<br>
Подай, Господи.<br>
Християнської кончини життя нашого, безболізної, бездоганної, мирної, і доброго одвіту на страшнім судищі Христовім просім.<br>
Подай, Господи.<br>
Єдність віри і причастя Святого Духа випросивши, самі себе, і один одного, і все життя наше Христу Богові віддаймо.<br>
Тобі, Господи.<br>
І сподоби нас, Владико, зі сміливістю, неосудне сміти призивати Тебе, небесного Бога Отця, і мовити:

<h5>ОТЧЕ НАШ</h5>

Отче наш, Ти, що єси на небесах, нехай святиться ім'я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам днесь, і прости нам довги наші, як і ми прощаємо довжникам нашим, і не введи вас у спокусу, але ізбави нас від лукавого.

<i>Свящ.:</i> Бо Твоє єсть царство, і сила, і слава, Отця, і Сина, і Святого Духа, нині і і повсякчас, і на віки віків.<br>
<i>Хор:</i> Амінь.<br>
Мир всім.<br>
<i>Хор:</i> І духові твоєму.<br>
Голови ваші Господові приклоніть.<br>
<i>Хор:</i> Тобі, Господи.<br>
Молитва: Благодаримо Тебе, царю невидимий, що незмірною Твоєю силою все утворив єси і множеством милости Твоєї від небуття до буття все привів єси. Сам, Владико, споглянь з неба на тих, що склонили свої голови перед Тобою, бо не склонили перед плоттю і кров'ю, але перед Тобою, страшним Богом. Ти, отже, Владико, предлежачі дари всім нам на добро рівно подай, кожному по його потребі, з плаваючими плавай, з подорожуючими подорожуй, недужих зціли, лікарю душ і тілес.<br>
Благодаттю і щедротами і чоловіколюбієм єдинородного Сина Твого, що з ним благословен еси, з пресвятим і благим і животворящим Твоїм Духом, нині і повсякчас , і на віки віків.<br>
<i>Хор:</i> Амінь.<br>
Молитва: Зглянься, Господи Ісусе Христе Боже наш, від святого жилища Твого і від престолу слави царства Твого і прийди, щоб освятити нас, Ти, що вгорі в Отцем сидиш і тут з нами невидимо перебуваєш, і сподоби нас могутньою Твоєю рукою подати нам пречисте Твоє тіло і чесну кров, а через нас всім людям.<br>
Будьмо уважні. Святеє святим.<br>
<i>Хор:</i> Єдин свят, єдин Господь, Ісус Христос, на славу Бога Отця. Амінь.<br> 
Причасний: Хваліть Господа з небес, хваліть його в вишніх. Алилуя.

<h5>СВЯТЕ ПРИЧАСТЯ</h5>

Молитва перед Св. Причастям:<br>
Вірую, Господи, і ісповідую, що Ти єси воістину Христос, Сян Бога живого, що прийшов у світ грішників спасти, з яких перший я.<br>
Вечері Твоєї тайної днесь, Сину Божий, мене причасника прийми, бо ворогам Твоїм тайни не повім і поцілунку не дам Тобі, як Юда, але, як розбійник сповідаюся Тобі:<br>
Помяни мене, Господи, коли прийдеш, у царстві Твоїм.<br>
Помяни мене. Владико, коли прийдеш, у царстві Твоїм.<br>
Помяни мене, Святий, коли прийдеш, у царстві Твоїм.<br>
Нехай не на суд і не в осудження буде мені причастя святих Твоїх таїн, Господи, а на зцілення душі і тіла.<br>
Боже, милостивий, будь мені грішному.<br>
Боже, очисти мої гріхи і помилуй мене.<br>
Без числа нагрішив я. Господи, прости мені.<br>
<i>Свящ.:</i> Зі страхом божим і вірою приступіть.<br>
<i>Хор:</i> Благословен, хто йде в ім'я Господнє, Бог Господь і явився нам.<br>
По Св. Причасті священик благословить Св. Тайнами, кажучи:<br>
Спаси, Боже, людей Твоїх і благослови насліддя Твоє.<br>
<i>Хор:</i> Ми виділи світло істинне, ми прийняли Духа небесного, ми знайшли віру істинну, нероздільній Тройці поклоняємося, вона бо спасла нас.<br>
<i>Свящ.:</i> Завжди, нині і повсякчас, і на віки віків.<br>
<i>Хор:</i> Амінь. Нехай сповняться уста наші хваления твого, Господи, щоб ми співали славу твою, бо ти сподобив нас причаститися святих твоїх, божественних, безсмертних і животворящих таїн; збережи нас у твоїй святині, ввесь день поучатися правді твоїй. Алилуя, алилуя, алилуя.

<h5>ЄКТЕНІЯ І МОЛИТВА ПОДЯКИ</h5>

Прості, прийнявши божественних, святих, пречистих, безсмертних, небесних і животворящих, страшних Христових Таїн, достойно благодарім Господа.<br>
Господи, помилуй.<br>
Заступи, спаси, помилуй і охорони нас, Боже, Твоєю благодаттю.<br>
Господи, помилуй.<br>
День весь звершений, святий, мирний і безгрішний випросивши, самі себе, і один одного, і все життя наше Христу Богові віддаймо.<br>
Тобі, Господи.<br>
Молитва: Благодаримо Тебе, Владико чоловіколюбче, доброчинцю душ наших, що Ти і в цей день сподобив нас Твоїх небесних і безсмертних таїнств. Справ нашу путь, утверди нас усіх у страсі Твоїм, збережи наше життя, утверди наші стопи, молитвами і моліннями славної Богородиці і приснодіви Марії і всіх святих Твоїх.<br>
Бо ти єси освячення наше і Тобі славу возсилаємо, Отцю, і Сину, і Святому Духові, нині і повсякчас, і на віки віків.<br>
<i>Хор:</i> Амінь.<br>
<i>Свящ.:</i> В мирі вийдім.<br>
<i>Хор:</i> В імені Господнім.<br>
Господу помолімся.<br>
<i>Хор:</i> Господи, помилуй.<br>
Молитва: Господи, Ти благословляєш тих, що Тебе благословляють, і освячуєш тих, що на Тебе уповають, спаси людей Твоїх і благослови насліддя Твоє, повноту церкви Твоєї охорони, освяти тих, що люблять красу дому Твого: Ти їх прослав божественною Твоєю силою і не остав нас, що уповаємо на Тебе. Мир світові Твоєму даруй, церквам Твоїм, ієреям, Богом береженому народові нашому, правлінню і всім людям Твоїм. Бо всяке добре даяння і всякий звершений дар з висоти є, сходячи від Тебе Отця світла, і Тобі славу, і благодарення, і поклонення возсилаємо, Отцю, і Сину, і Святому Духові, нині і повсякчас, і на віки віків.<br>
Амінь.<br>
Будь ім'я Господнє благословенне від нині і до віку (Тричі).

<h5>КІНЦЕВЕ БЛАГОСЛОВЕННЯ</h5>

Свящ.: Благословення Господнє на вас Того благодаттю і чоловіколюбієм завжди, нині і повсякчас, і на віки віків.<br>
<i>Хор:</i> Амінь.<br>
<i>Свящ.:</i> Слава Тобі, Христе Боже, уповання наше, слава Тобі.<br>
<i>Хор:</i> Слава Отцю, і Сину, і Святому Духові, і нині і повсякчас, і на віки віків, амінь.<br>
Господи, помилуй (Тричі), благослови.

<h5>ВІДПУСТ</h5>

Христос, що воскрес із мертвих, істинний Бог наш, молитвами пречистої своєї Матері, святих славних і всехвальних апостолів, во святих отця нашого Йоана Золотоустого, архиєпископа Константинограда, і святого..., і всіх святих, помилує і спасе нас, як благий і чоловіколюбець.<br>
Амінь.