1. Ти, що живеш під Всевишнього покровом, що у Всесильного тіні пробуваєш,<br>
2. скажи до Господа: «Моє прибіжище й моя твердиня, мій Боже, на котрого я покладаюсь.»<br>
3. Він бо спасе тебе від сітки птахолова і від погибельного мору.<br>
4. Він тебе покриє крилами своїми, і ти втечеш під його крила; щит і забороло - його вірність.<br>
5. Ти не злякаєшся ні страху вночі, ані стріли, що вдень літає,<br>
6. ані чуми, що в пітьмі бродить, ані зарази, що нищить опівдні.<br>
6. Нехай і тисяча упаде біля тебе і десять тисяч праворуч від тебе, -до тебе не підійде.<br>
8. Ти лиш очима споглянеш -і кару грішників побачиш.<br>
9. Бо Господь - твоє прибіжище, Всевишній - твій захист.<br>
10. Ніяке лихо до тебе не приступить, ніяка кара не підійде близько намету твого.<br>
11. Бо ангелам своїм він повелить про тебе, щоб берегли тебе на всіх твоїх дорогах.<br>
12. І на руках тебе носитимуть, щоб не спіткнулася нога твоя об камінь.<br>
13. На гада й змія будеш наступати, розтопчеш лева і дракона.<br>
14. Тому, що він явив свою любов до мене, я його врятую; я вивищу його, бо знає моє ім'я.<br>
15. Візве до мене, і я озвусь до нього; я буду з ним у скруті, я визволю його і його прославлю<br>
16. Довгим віком його насичу, і явлю йому моє спасіння.
