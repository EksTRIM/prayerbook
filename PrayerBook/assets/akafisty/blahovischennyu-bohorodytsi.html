<p><strong>Кондак 1</strong></p>
<p>Непереможній Владарці на честь перемоги ми, врятовані від лиха, благодарні пісні виписуємо Тобі, раби Твої, Богородице. А Ти, що маєш силу нездоланну, від усяких нас бід охорони, щоб звати Тобі:<br />Радуйся, Невісто неневісная!</p>
<p><strong>Ікос 1</strong></p>
<p>Ангела відпоручника було зіслано з неба привітати Богородицю, та коли він побачив Твоє втілення, Господи, то, глибоко вражений, так промовив до Неї своїм безтілесним голосом:Радуйся, бо через Тебе радість засяє;<br />Радуйся, бо через Тебе прокляття щезне;<br />Радуйся, Адама з упадку піднесення;<br />Радуйся, Євиних сліз осушення;<br />Радуйся, висото для людського розуму недосяжна;<br />Радуйся, глибино і для ангельського розуму непроглядна;<br />Радуйся, бо Ти стала престолом царя-Господа;<br />Радуйся, бо Ти носиш Того, Хто все носить;<br />Радуйся, зоре досвітня, провіснице сонця;<br />Радуйся, лоно божественного втілення;<br />Радуйся, бо Тобою сотворіння обновляється;<br />Радуйся, бо через Тебе Творцеві поклоняємося.<br />Радуйся, Невісто неневісная!</p>



<p><br /><br /></p>
<p> </p>
<p><strong>Кондак 2</strong></p>
<p>Бачачи Себе чистою, Пресвята Діва рішучо відповіла Гавриїлові: Дивних слів твоїх душа Моя неспроможна збагнути, бо про яке зачаття в дівственному лоні ти можеш говорити, виголошуючи: Алилуя!</p>
<p><strong>Ікос 2</strong></p>
<p>Тайну незбагненну збагнути бажаючи, запитала Діва Божого посланця: Скажи Мені, як із непорочного лона дівичого може Син родитися? А він зі страхом відповів їй, кажучи:</p>
<p>Радуйся, в невимовну постанову Божу втаємничена;<br />Радуйся, повірнице тайн, мовчанкою вкритих;<br />Радуйся, започаткування чудес Христових;<br />Радуйся, осново правд віри щодо Нього;<br />Радуйся, драбино небесна, що Бог зійшов нею;<br />Радуйся, мосте, що сущих на землі ведеш до неба;<br />Радуйся, чудо для ангелів предивне;<br />Радуйся, поразко тяжка для диявола;<br />Радуйся, бо Ти світло зродила пречудне;<br />Радуйся, бо Ти не виявила нікому, як це сталося;<br />Радуйся, бо Ти пізнання мудреців перевищуєш;<br />Радуйся, бо Ти розум вірних просвічуєш.<br />Радуйся, Невісто неневісная!<br /><br /><strong>Кондак З</strong><br />Сила Всевишнього обгорнула тоді непорочну Діву, і Вона зачала, а плодотворне Своє лоно вчинила немовби родючою нивою для тих, що хочуть збирати плоди спасения, співаючи: Алилуя!<br /><br /><strong>Ікос З</strong><br />Маючи Бога в лоні своєму, поспішає Діва до Єлисавети, а дитя тієї, як тільки почуло її привітання, зраділо і заворушилось, і тим, наче піснями, Богородицю привітало:<br />Радуйся, галузко рослини нев'янущої;<br />Радуйся, бо Ти придбала плід безсмертний;<br />Радуйся, виховнице виховника чоловіко-любного;<br />Радуйся, бо Ти породила дателя життя нашого;<br />Радуйся, ниво, родюща багатство милосердя;<br />Радуйся, трапезо, пребагата на дари помилування;<br />Радуйся, бо через Тебе рай наново зацвів розкішно;<br />Радуйся, бо Ти даєш душам пристановище;<br />Радуйся, приємне молитви кадило;<br />Радуйся, всього світу очищення;<br />Радуйся, благовоління Боже для смертних людей;<br />Радуйся, довір'я смертних людей до Бога.<br />Радуйся, Невісто неневісная!<br /><br /><strong>Кондак 4</strong><br />Бурею глибоких сумнівів охоплений, збентежився праведний Йосиф і, знаючи Тебе дівою, подумав, що Ти, непорочна, була кимсь зведена; але, пізнавши, що Ти зачала від Духа Святого, промовив: Алилуя!<br /><br /><strong>Ікос 4</strong><br />Почули пастирі, як ангели величають Христа, що в людському тілі прийшов на світ, і поспішили до Нього, як до пастиря, а побачивши Бога, як те ягня непорочне, вигадуване в лоні Марії, привітали її словами:<br />Радуйся, Мати ягнятка і пастиря;<br />Радуйся, кошаро овець духовних;<br />Радуйся, захисте від ворогів невидимих;<br />Радуйся, ключе, що райські двері відмикаєш;<br />Радуйся, бо небеса тішаться з землею;<br />Радуйся, бо земля веселиться з небесами;<br />Радуйся, апостолів славо безупинна;<br />Радуйся, подвижників сило непереможна;<br />Радуйся, осново віри непохитна;<br />Радуйся, світле пізнання благодаті;<br />Радуйся, бо через Тебе пекло опустіло;<br />Радуйся, бо через Тебе ми в славу зодягнулися.<br />Радуйся, Невісто неневісная!<br /><br /><strong>Кондак 5</strong><br />Богопровідну зірку побачивши, мудреці пішли за її світлом, немов за світильником, царя могутнього шукаючи, а знайшовши, приступили до недоступного і закликали з радості: Алилуя!<br /><br /><strong>Ікос 5</strong><br />Коли сини халдейські побачили на руках Діви Того, Хто руками Своїми людей сотворив, і Владику в Ньому пізнавши, хоч і прийняв Він вигляд людський, поспішили дарами Його вшанувати, а благословенну між жінками привітали:<br />Радуйся, Мати зорі незаходимої;<br />Радуйся, світанку дня таинственного;<br />Радуйся, бо Ти вгасила вогонь спокуси;<br />Радуйся, бо Ти просвіщаєш визнавців Святої Тройці;<br />Радуйся, бо Ти позбавила влади нелюдяного мучителя;<br />Радуйся, бо Ти явила Христа, Господа Чоловіколюбця;<br />Радуйся, бо Ти визволяєш людей від служби ідолохвальної;<br />Радуйся, захиснице від учинків зіпсуття;<br />Радуйся, бо Ти спинила вогнепоклонство;<br />Радуйся, бо Ти пригасила полум'я пристрастей;<br />Радуйся, вірних провіднице до мудрості;<br />Радуйся, веселосте всіх поколінь.<br />Радуйся, Невісто неневісная!<br /><br /><strong>Кондак 6</strong><br />Здійснивши пророцтво про Тебе, богонос-ними проповідниками вернулися мудреці до Вавилону і, всім про Тебе, Христе, проповідуючи, поминули вони шаленого Ірода, нездатного співати: Алилуя!<br /><br /><strong>Ікос 6</strong><br />Освітивши Єгипет світлом Твоєї правди, Ти розвіяв темряву облуди, бо ідоли його, Спасе, впали, не встоявши перед силою Твоєю, а ті, що їх позбулися, привітали Богородицю:<br />Радуйся, роду людського поправо;<br />Радуйся, нечистої сили погубо;<br />Радуйся, бо Ти лукавство обману стоптала;<br />Радуйся, бо Ти ідолів облуду викрила;<br />Радуйся, море, що фараона душевного потопило;<br />Радуйся, скеле, що спрагнених життям напоїла;<br />Радуйся, стовпе вогненний, що сущим у темряві дорогу показує;<br />Радуйся, покрове світу, ширший від облаків;<br />Радуйся, поживо, що манну заступила;<br />Радуйся, служебнице гостини святої;<br />Радуйся, земле обіцяна;<br />Радуйся, земле, молоком і медом текуча.<br />Радуйся, Невісто неневісная!<br /><br /><strong>Кондак 7</strong><br />Маючи покинути цей світ облудний, Симеон прийняв Тебе як немовля на руки свої, але, пізнавши в Тобі правдивого Бога і здивований Твоєю невимовною премудрістю, він закликав: Алилуя!<br /><br /><strong>Ікос 7</strong><br />Новий твір показав Творець, коли прийшов між нас - свої сотворіння, бо зачався божественно в непорочному лоні і вийшов з нього, зберігаючи його таким, як було перед тим, ненарушеним, щоб ми, подивляючи це чудо, співали Богоматері:<br />Радуйся, квітко нетлінності;<br />Радуйся, віночку чистоти;<br />Радуйся, воскресения прообразе ясний;<br />Радуйся, Ти, що життя ангелів показала;<br />Радуйся, дерево, що родиш овочі на поживу вірним;<br />Радуйся, деревино ряснолиста, що багатьом дає захисток;<br />Радуйся, бо Ти породила відкупителя для поневолених;<br />Радуйся, бо Ти породила провідника для заблуканих;<br />Радуйся, судді праведного ублагання;<br />Радуйся, багатьох гріхів прощення;<br />Радуйся, надіє безнадійних;<br />Радуйся, любове, вища понад усі бажання.<br />Радуйся, Невісто неневісная!<br /><br /><strong>Кондак 8</strong><br />Побачивши чудодивне народження, віддалійся від світу і думками перенесімся на небо, бо ж на те всевишніи Бог з'явився на землі як смиренний чоловік, щоб на небо піднести тих, що співають Йому: Алилуя!<br /><br /><strong>Ікос 8</strong><br />Увесь був на землі, але й неба не покинув був незбагненний Бог Слово, бо це не зміною місцеперебування було, а божественним сходженням і народженням від Богом вибраної Діви, що чула такі привітання:<br />Радуйся, бо Ти вмістила Бога не-вмістимого;<br />Радуйся, величного таїнства брамо;<br />Радуйся, для невірних новино не-чувана;<br />Радуйся, для вірних похвало найвища;<br />Радуйся, пресвята коліснице сущого на херувимах;<br />Радуйся, осідку преславний сущого на серафимах;<br />Радуйся, бо Ти супротивності погодила;<br />Радуйся, бо Ти дівство і материнство поєднала;<br />Радуйся, бо через Тебе провина прощена;<br />Радуйся, бо через Тебе рай знову відчинений;<br />Радуйся, ключе до Царства Христового;<br />Радуйся, надіє добра вічного.<br />Радуйся, Невісто неневісная!<br /><br /><strong>Кондак 9</strong><br />Усі ангельські сили здивувались величності Твого втілення, Христе, бо неприступного Бога побачили як приступного для всіх чоловіка, що з ними перебуває і чує від усіх: Алилуя!<br /><br /><strong>Ікос 9</strong><br />Бачимо, що промовці велемовні - наче риби німі перед тобою, Богородице, бо неспроможні пояснити, як то Ти, дівою перебуваючи, породити змогла. А ми, подивляючи це таїнство, з вірою взиваємо:<br />Радуйся, премудрості Божої вмістилище;<br />Радуйся, провидіння Божого скарбнице;<br />Радуйся, бо Ти мудреців немудрими являєш;<br />Радуйся, бо красномовці перед Тобою мують;<br />Радуйся, бо завзяті дослідники перед обою розум утратили;<br />Радуйся, бо перед Тобою замовкли ті, що різні вигадки видумували;<br />Радуйся, бо Ти атенців лукаві хитрощі розвіяла;<br />Радуйся, бо Ти мережі риболовців наповнила;<br />Радуйся, бо Ти з безодні незнання виводиш;<br />Радуйся, бо Ти пізнання багатьох просвіщаєш;<br />Радуйся, кораблю тих, що хочуть спастися;<br />Радуйся, пристане плавби життєвої.<br />Радуйся, Невісто неневісная!<br /><br /><strong>Кондак 10</strong><br />Світ спасти бажаючи, прийшов Творець, як сам обіцяв, та був пастирем нашим як Бог, що з любові до нас став чоловіком, щоб як чоловік прикликати чоловіка, а як Бог - щоб почути від нас: Алилуя!<br /><br /><strong>Ікос 10</strong><br />Ти охорона дівам, Богородице Діво, та й для всіх, що до Тебе вдаються, дав за охорону Тебе, Пречиста, неба і землі Творець, що в Твоєму лоні поселився і всіх навчив взивати до Тебе:<br />Радуйся, дівичості підпоро;<br />Радуйся, брамо спасения;<br />Радуйся, основоположнице духовної обнови;<br />Радуйся, подателько Божої ласки;<br />Радуйся, бо Ти відродила нас, у грісі зачатих;<br />Радуйся, бо Ти нерозумних опам'ятала;<br />Радуйся, бо Ти знищила того, що псує душі;<br />Радуйся, бо Ти породила сівача невинності;<br />Радуйся, світлице непорочного подружжя;<br />Радуйся, бо Ти вірних з Господом поєднала;<br />Радуйся, дівиць виховнице чудова;<br />Радуйся, душ святих дівственна окрасо.<br />Радуйся, Невісто неневісная!<br /><br /><strong>Кондак 11</strong><br />Пісня найкраща буде ніщо в порівнянні з багатством милосердя Твого, і хоч принесемо Тобі, Царю святий, стільки пісень, що зернин піску, то не зробимо нічого достойного супроти тих дарів, які дав Ти нам, що співаємо: Алилуя!<br /><br /><strong>Ікос 11</strong><br />Світлопромінним світильником стала Пресвята Діва для тих, що перебувають у темряві, бо запалила світло надприродне і провадить усіх до божественного пізнання, просвічуючи блиском людський розум; тож вітаємо її за те привітами:<br />Радуйся, проміння сонця духовного;<br />Радуйся, сяйво світла невгасаючого;<br />Радуйся, блискавко, що душі прояснює;<br />Радуйся, що страхом грому ворогів проймаєш;<br />Радуйся, бо Ти світлом променистим засіяла;<br />Радуйся, джерело ріки повноводної;<br />Радуйся, прообразе животворної купелі;<br />Радуйся, від скверни гріховної очищення;<br />Радуйся, купеле, що сумління обмиває;<br />Радуйся, чашо, що з неї радість черпаємо; <br />Радуйся, запаху пахощів Христових; <br />Радуйся, життя, повне таїнственної радості.<br />Радуйся, Невісто неневісная!<br /><br /><strong>Кондак 12</strong><br />Обдарувати ласкою бажаючи і простити людям давні гріхи, усіх довгів проститель сам прийшов до тих, що віддалилися від Його ласки, і, роздерши їх довгові зобов'язання, від усіх чує: Алилуя!<br /><br /><strong>Ікос 12</strong><br />Оспівуючи Твоє Дитя, величаємо й Тебе, Богородице, як живу святиню, бо Господь, що держить усе в Своїй руці, поселився в Твоєму лоні, освятив, прославив і навчив нас усіх співати Тобі:<br />Радуйся, мешкання Бога і Слова;<br />Радуйся, свята над святими;<br />Радуйся, кивоте, Святим Духом позолочений;<br />Радуйся, скарбе життя невичерпний;<br />Радуйся, вінче коштовний володарів побожних;<br />Радуйся, похвало чесна священиків богомільних;<br />Радуйся, непорушна вежо Церкви;<br />Радуйся, непохитна опоро держави;<br />Радуйся, бо в Тобі запевнення нашої перемоги;<br />Радуйся, бо через Тебе вороги згинуть;<br />Радуйся, тіла мого оздоровлення;<br />Радуйся, душі моєї спасения.<br />Радуйся, Невісто неневісная!<br /><br /><strong>Кондак 13</strong><br />О всехвальна Мати, що породила понад усіх святих святіше Слово, прийми нинішнє моління наше і рятуй нас від усякої напасті та охорони від мук вічних тих, що співають ради тебе: Алилуя!<br /><br /><strong>Молитва</strong><br />Прийми, о всеблагопомічна, пречиста Госпоже, Владичице Богородителько, ці чесні дари, що Тобі єдиній належаться, від нас, недостойних рабів Твоїх. Ти з усіх родів вибрана, Ти показалася вищою від усього небесного і земного творіння, тому що через Тебе Господь Сил був з нами, і через Тебе ми Сина Божого пізнали, і сподобилися святого тіла Його і пречистої крові Його. Тому блаженна єси в родах родів, богоблаженная, бувши від херувимів світліша і серафимів чесніша.<br />І нині, всепіта, Пресвятая Богородице, не переставай молитися за нас, недо-стойних рабів Твоїх, щоб ми ізбавилися від усяких хитрощів лукавого і від усякого підступу, і щоб збереглися ми непо-шкодженими від усякого диявольського отруйного нападу. Але молитвами Твоїми аж до кінця збережи нас неосудженими, щоб ми, спасені Твоїм заступництвом і поміччю, возсилали славу, хвалу, подяку й поклін за все у Тройці єдиному Богові і Сотворителеві всього, нині і повсякчас, і на віки віків. Амінь.<br /><br /><em>Прославмо Марію Діву, що від людей родилася і Владику породила, всесвітнюю славу і двері небеснії, безплотних пісню і вірних похвалу. Вона бо явилася небом і храмом Божества, Вона, перепону ворожнечі зруйнувавши, мир запровадила й Царство відкрила. Тож, у Ній маючи віри утвердження, Поборника маємо -Господа, що народився від Неї. Дерзайте, отже, дерзайте, люди Божії, Він бо ворогів переможе яко Всесильний.<br />Догматик, глас 1</em><br /><br /><em>Коли ж вони були в дорозі, Він увійшов в одне село, і якась жінка, Марта на ім'я, прийняла Його в хату. Була ж у неї сестра, що звалася Марія; ця, сівши в ногах Господа, слухала Його слова. Марта ж клопоталась усякою прислугою. Наблизившись, каже: «Господи, чи Тобі байдуже, що сестра моя лишила мене саму служити? Скажи їй, щоб мені допомогла». Озвався Господь до неї і промовив: «Марго, Марго, ти побиваєшся і клопочешся про багато, одного ж потрібно. Марія вибрала кращу частку, що не відніметься від неї».<br />Лк. 10, 38-42<br />Коли Він говорив це, жінка якась, піднісши голос з-між народу, мовила до Нього: «Щасливе лоно, що Тебе носило, і груди, що Тебе кормили». А Він озвався: «Справді ж блаженні ті, що слухають Боже слово і його зберігають».<br />Лк. 11, 27-28</em><br /><br /><strong>Молитва</strong><br />Під Твою милість прибігаємо, Богородице Діво, молитвами нашими в скорботах не погорди, але від бід ізбав нас, єдина чистая і благословенная.</p>