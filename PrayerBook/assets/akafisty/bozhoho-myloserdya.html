Кондак 1
Отче Святий, Ти милосердям огортаєш світ, бачивши наші провини, продовжуєш допомагати нам. А ми, шануючи Твою безмежну Батьківську Любов до нас грішних, кличемо подячно до Тебе: 
Радуйся, Милосердний Отче безмежної Любові;

Ікос 1
Духовне Сяйво наповнюється блиском, коли Ти виявляєш Своє милосердя над нами, Боже Святий. Бо кожний, хто вповає на Твою Любов і береже те, що Ти подаєш, отримує безмежні ласки та огортається Твоєю опікою, очікуючи спасіння, взиває Тобі:
Радуйся, Опікуне поневолених;
Радуйся, знедолених Батьку;
Радуйся, Колисочко, в якій спокій шукаємо;
Радуйся, духовне Прозріння;
Радуйся, чиста Любове;
Радуйся, Розрадо у журбах;
Радуйся, Сонце правди і життя;
Радуйся, Прибіжище грішників;
Радуйся, Провідниче у темряві;
Радуйся, полум’ям любові Палаючий;
Радуйся, демонів Осоромлення;
Радуйся, Світло серед темряви;
Радуйся, Милосердний Отче, безмежної Любові.

Кондак 2
Щоб показати людям Свою Любов, Ти прийшов у людській подобі, як простий чоловік, щоб ми, як невіруючий Тома, увірували і побачили спасіння, яке Ти з безмежного Свого милосердя приготував для нас, за що співаємо Тобі: Алилуя!

Ікос 2
З’явившись у маленькі келії сестри Фаустини Ти засіяв радістю в її очах. Побачивши невидимого Бога як видимого, наповнило її серце благодаттю Божою, що навчає нас кликати до Тебе:
Радуйся, вірних сердець Радосте;
Радуйся, праведних Охороно;
Радуйся, святих Насолодо;
Радуйся, і огрій нас чистою Любов’ю;
Радуйся, смерті Перемого;
Радуйся, найдорожчий Скарбе нашого життя;
Радуйся, дорогоцінна Знахідко шукаючих;
Радуйся, Натхнення подателю;
Радуйся, мучеників Сило;
Радуйся, пророків Славо;
Радуйся, Сузір’я добра і любові;
Радуйся, світе, що віддаляєш нас від земних похотей;
Радуйся, Милосердний Отче безмежної Любові.

Кондак 3
Найяскравіші промені не можуть зрівнятися з сяйвом Твого божества і любові. А ми, немічні, не можемо збагнути такої святості, лише віримо, що духовними очима побачимо Тебе в супроводі ангелів та святих і з радістю заспіваємо: Алилуя!

Ікос 3
Огортаючи весь грішний світ Своїми Батьківськими руками, благословиш нас та показуєш Свою невичерпну Любов, яка виходить двома променями з Твого Пресолодкого Серця. І ми, приклоняємося до Твого Божого Милосердя та з вдячністю співаємо Тобі:
Радуйся, Світанку духовної Любові;
Радуйся, Подателю добра і милосердя;
Радуйся, понижених Славо;
Радуйся, гордості Погубо; 
Радуйся, земної слави Знівечення;
Радуйся, вірних Спасіння;
Радуйся, Промене вічного життя;
Радуйся, бурі гріхів Утихомирення;
Радуйся, Таємнице довготерпеливості;
Радуйся, Світелко духовного пізнання;
Радуйся, гонених за правду Захисте;
Радуйся, у журбі найкращий Розраднику;
Радуйся, Милосердний Отче безмежної Любові.

Кондак 4
Найласкавішим голосом промовляєш до нас, Творче, щоб ми з покаянням приходили до Тебе та співали найкращу пісню: Алилуя!

Ікос 4
Посилаючи людям Джерело Милосердя через свій образ, Ти кличеш нас просити милості і взивати: «Ісусе, уповаю на Тебе», щоб напитися вічної води, черпаючи ласки благодаті та промовити до Тебе:
Радуйся, серця мого Насолодо;
Радуйся, молитв наших Кріпосте;
Радуйся, земного життя – єдина Радосте;
Радуйся, недосяжний Світе нашого пізнання;
Радуйся, втаємничена Славо;
Радуйся, Дотику ніжності;
Радуйся, Запаху святості;
Радуйся, Книго вічного життя;
Радуйся, Трембіто покаяння;
Радуйся, Вчителю Живого Слова;
Радуйся, вічного життя Керманичу;
Радуйся, душпастирів Дороговказе;
Радуйся, Милосердний Отче безмежної Любові.

Кондак 5
Боже наш, наповни душі Твоїх вірних, які прагнуть чистоти і Твоєї Любові, досконалістю молитви, силою віри у Твоє безмежне Милосердя та додай наснаги у боротьбі проти спокус, щоб ми з вдячністю співали Тобі: Алилуя!

Ікос 5
Ти обіцяв спасіння кожній душі, яка почитає Твоє Пресвяте Серце, Твою безмежну Любов та перемогу над ворогами земними, а особливо в смертну годину. Збережи і нас для Своєї хвали, щоб ми вихваляючи Тебе, завжди радісно кликали:
Радуйся, Молитво блаженства;
Радуйся, Духу Святості;
Радуйся, безоманлива Любове;
Радуйся, Правдо кришталем омита;
Радуйся, Пізнання милосердя;
Радуйся, безкінечне Джерело благодаті;
Радуйся, Повното безмірних ласк;
Радуйся, Віночку щастя;
Радуйся, Всемогутній Творче;
Радуйся, Наставнику добрих намірів;
Радуйся, Неосяжний світе духовного життя;
Радуйся, Найдорожча Кров і Вода Серця Христового;
Радуйся, Милосердний Отче безмежної Любові.

Кондак 6
Виконуючи Твої прохання, Христе, люди отримали через щиру молитву ласку спасіння, викликуючи: Алилуя!

Ікос 6
У світі неправди Ти засіяв, мов сонце, для тих, що шукають Тебе. І ми, Милосердний Боже, оминаємо стежки гріхів і співаємо Тобі:
Радуйся, з полум’я гріхів Ізбавителю;
Радуйся, Допомого в упадку;
Радуйся, Ковчегу в морі житейському;
Радуйся, Стовпе вогненний, що до життя вічного провадиш;
Радуйся, благих діл Наставнику;
Радуйся, небесний Дзвоне;
Радуйся, досконала Молитво спасіння;
Радуйся, невимовне Щастя нашого життя;
Радуйся, хорів ангельських Славо;
Радуйся, святих Охороно;
Радуйся, Храме блаженства;
Радуйся, Всемогутній Царю нашої родини;
Радуйся, Милоседний Отче безмежної Любові.

Кондак 7
Серце Своє, Ісусе, Ти відкрив для всіх, хто увірує, шукає і знаходить, хто у невір’ї, але прагне пізнати Твою велич. Отож і нас, Христе, гріхами окутаних прийми до Свого Небесного Царства, щоб ми співали, прославляючи Тебе піснею: Алилуя!

Ікос 7
Сяйвом Своєї могутності Ти проникаєш у наші серця, знаючи кожен наш помисел, бажання. Отож, вислухай прохання нас грішних і немічних та допоможи бути милими Тобі, щоб осягнути вічну спадщину – бути завжди з Тобою у небі й славити Тебе:
Радуйся, непереможна Сило;
Радуйся, безмежне Милосердя;
Радуйся, Приливе духовного спокою;
Радуйся, Пісне святості;
Радуйся, запашний Цвіте чистоти;
Радуйся, Образе нашого уповання;
Радуйся, Пристане упокорення;
Радуйся, добрий Пастирю Свого стада;
Радуйся, безумних Напоумлення;
Радуйся, Дерево спасіння;
Радуйся, Книго праведного життя;
Радуйся, Духу постійної молитви;
Радуйся, Милосердний Отче безмежної Любові.

Кондак 8
Показавши нам любляче Серце Своє, Ісусе, зігріваєш милосердям душі нерозкаяних, щоб сльозами покаяння вилікувати рани від гріхів. І ми клякаємо перед Твоєю Всемогутністю і величаємо Тебе піснею: Алилуя!

Ікос 8
Два промені з серця Твого, Христе, просвічують наші помисли, щоб змити з грішних сердець беззаконня та запалити краплину істинної любові до Тебе, співаючи:
Радуйся, Потіхо засмучених;
Радуйся, Прославлений ангелами;
Радуйся, світлий Промене нашого життя;
Радуйся, Захисте серед темряви;
Радуйся, Покровителю вбогих і немічних;
Радуйся, незгараюча Свіче нашого життя;
Радуйся, Солодкосте у гіркому смутку;
Радуйся, дорогоцінна Перлино серед моря житейського;
Радуйся, Стежино від терпінь до вічності;
Радуйся, всесвітня Вервице милосердя;
Радуйся, Подателю небесної потіхи;
Радуйся, благословенна Ниво Святого Писання;
Радуйся, Милосердний Отче безмежної Любові.

Кондак 9
Показуючи істинну Любов, в якій немає неправди і злоби, Ти вчиш нас любити всіх ворогів. Бо Ти, терпівши на хресті, прощав усім своїм кривдникам та з любов’ю і милосердям віддався на смерть заради нашого спасіння, за що ми співаємо Тобі: Алилуя!

Ікос 9
Пробивши списом Твоє Пресвяте тіло воїн побачив, як потекла кров і вода. Цим Ти показуєш нам життя душі та воду, яка її обмиває. І ми з покорою духовно стоїмо під Твоїм хрестом та з вдячністю співаємо:
Радуйся, Праведних Спасіння;
Радуйся, Помоче тим, хто на Тебе уповає;
Радуйся, світу заблуканого Порятунку;
Радуйся, щира наша Молитво;
Радуйся, ідолів лукавих Знищення;
Радуйся, Потіхо для грішників;
Радуйся, Охороно беззахисних;
Радуйся, принижених Славо;
Радуйся, убогих Багатство;
Радуйся, пригнічених Радосте;
Радуйся, Прозріння зі сну житейського;
Радуйся, зажурених Розрадо;
Радуйся, Милосердний Отче безмежної Любові.

Кондак 10 
«Скоріше небо і земля будуть знищені, ніж віруючу душу не охопило би Моє Милосердя». А ми, Христе, безмежно цінуємо Твою любов до нас, якою Ти огортаєш світ, за що оспівуємо Тебе піснею: Алилуя!

Ікос 10
Отримуючи Твої ласки, Боже, ми нічого не можемо Тобі дати взамін. Хіба що наші ревні молитви на Твою прославу прийми Спасителю благий щирими словами:
Радуйся, монашого духу Скріплення;
Радуйся, вселенна Радосте;
Радуйся, Жезле справедливості;
Радуйся, неперевершена Сило Любові;
Радуйся, вивещених Приниження;
Радуйся, грішників Порятунку;
Радуйся, душ вірних Спасення;
Радуйся, праведних Колиско;
Радуйся, потребуючих Допомого;
Радуйся, діточок Потіхо;
Радуйся, Обітнице вірним;
Радуйся, Милосердний Отче безмежної Любові.

Кондак 11
Ти, Господи, навертаєш заблукані, холодні і байдужі душі та занурюєш їх в повноту Твого милосердя. І ми просимо Тебе, щоб наші серця наповнилися добротою та любов’ю до ближніх, щоб з подякою заспівати: Алилуя!

Ікос 11
Ісусе, Ти щирими обіймами огортаєш любов’ю цілий світ. Отож, допоможи нам, щоб ми своїм праведним життям удостоїлися зі святими співати Тобі:
Радуйся, безмірна Повното ласк;
Радуйся, Сонце вічного щастя;
Радуйся, Скарбе дорогоцінний;
Радуйся, істинна Насолодо сердець наших;
Радуйся, духовне Джерело благодаті;
Радуйся, Розуме неосяжний;
Радуйся, Захисте від бід і напастей;
Радуйся, піснею блаженства Оповитий;
Радуйся, Надіє і Вповання наше;
Радуйся, щедрий Подателю всіх дібр;
Радуйся, Скарбнице дарами сповнена;
Радуйся, Володарю всіх сотворінь;
Радуйся, Милосердний Отче безмежної Любові.

Кондак 12
Зсилаючи Свої безмірні ласки на людей, Ти відновлюєш милосердя і теплоту в охололих та жорстоких серцях. Зміцни нас жезлом віри і взаїмної любові, щоб ми співали радісним голосом: Алилуя!

Ікос 12
Пророчі слова про народження Любові сповняються в серцях праведних, які несуть Слово Боже своїм життям і натхненні Милосердям Божим взивають подячно:
Радуйся, Подателю ласк потребуючим;
Радуйся, Перемого над ворогами;
Радуйся, Вишиванко життя вічного;
Радуйся, Лампадо вогню незгасимого;
Радуйся, блаженними добрами Наповнений;
Радуйся, Наймилосердніше Сеце Христове;
Радуйся, Дорого для заблуканих;
Радуйся, найвища Скеле квітучого щастя;
Радуйся, засмучених Утішителю;
Радуйся, Молитво спасіння;
Радуйся, Саде дарами пребагатий;
Радуйся, Світанку чистоти;
Радуйся, Милосердний Отче безмежної Любові.

Кондак 13
О, Милосердний Боже, Ти безперестанно допомагаєш своїм заблуканим овечкам, але ми не завжди прислуховуємося до Твого голосу, бо щоденні земні турботи не дають відчути Твого безмежного милосердя, яке Ти зсилаєш постійно. Отож, прости нам Вседержителю Благий, та прийми у подяку сьогоднішні наші молитви, щоб ми уповаючи на Твоє безконечне милосердя, викликували радісним голосом пісню: Алилуя!

* * *

Молитва
Всемилостивий, сповнений любов’ю, Боже наш! Ми, немічні, зважились піднести до Тебе свої молитви і подяку за Твою безконечну Любов до нас. Отож, не відкинь їх, а прийми, вислухай і допоможи. Бо без Твого провидіння ми порох взятий із землі. Тому молимо Тебе Всемилосердний: вилікуй хворих, допоможи немічним, подай хліб голодним, втамуй бажання спраглих, попровадь праведною стежиною грішників, напоум незнаючих про Тебе, подай руку помочі вбогим, не обійди вдів і сиріт, нас і всіх, хто потребує допомоги не покинь без уділених ласк. Бо Ти, Творець всього доброго і Тобі належить слава, подяка та поклін Отцю і Сину, і Святому Духові, нині, і повсякчас, і навіки вічні. 
Амінь