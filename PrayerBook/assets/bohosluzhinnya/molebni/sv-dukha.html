<p><strong>Священик:</strong> Благословен Бог наш завжди, нині повсякчас, і навіки вічні. <br /> <strong><em>Люди:</em></strong> Амінь.<br /> (Всі клякають, співають: Царю Небесний, Утішителю, Душе Істини, що всюди єcи і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, Благий, душі наші (Всі встають).<br /> <strong><em>Люди:</em></strong> Святий Боже, святий кріпкий, святий Безсмертний, помилуй нас (3 р.)<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Пресвята Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші Імені Твого ради.<br /> Господи, помилуй (Зр.)<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Отче наш, Ти, що є на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш щоденний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.<br /> <strong><em>Священик:</em></strong> Бо Твоє є Царство, і сила, і слава, Отця, і Сина, і Святого Духа, нині і повсякчас, і на віки вічні.<br /> <strong><em>Люди:</em></strong> Амінь</p>
<p><strong><em>(Співає тропар)</em></strong></p>
<p>Благословенний Ти, Христе Боже наш, що рибалок премудрими появив, пославши їм Духа Святого, ними Ти полонив вселенну, Чоловіколюбче, — слава Тобі!<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Коли Ти, Всевишній, зійшов і мови змінив, то поділив між собою народи. Коли ж вогненні язики Ти роздавав, то до з'єднання всіх призвав; тому однодушно славимо Пресвятого Духа.</p>
<p><strong><em>Величання</em></strong></p>
<p>Величаємо Тебе, Життєдавче Христе, і почитаємо Святого Твого Духа, що Його від Отця послав Ти божество Своїм учням. <br /> <strong><em>Стих:</em></strong> Небеса сповідають славу Божу, і діло рук Його проголошує твердь небесна.<br /> <strong><em>Стих:</em></strong> Духом уст Його —він сила їхня.<br /> <strong><em>Стих:</em></strong> Вогонь іде поперед Ним, і палить Його ворогів навкруги.<br /> <strong><em>Стих:</em></strong> Пошлеш Твого Духа, і постануть, і обновиш обличчя землі.<br /> <strong><em>Стих:</em></strong> Господь силу людям Своїм дасть, Господь поблагословить людей Своїх миром.<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> <strong><em>Священик:</em></strong> Будьмо уважні. Мир всім, премудрість, будьмо уважні.<br /> <strong><em>Люди:</em></strong> Дух Твій благий наставить мене* на землю праву.<br /> <strong><em>Стих:</em></strong> Господи, вислухай молитву мою, зваж на моє благання в твоїй правді і вислухай мене.<br /> <strong><em>Священик:</em></strong> Господу помолімся.<br /> <strong><em>Люди:</em></strong> Господи, помилуй (3 р.)<br /> <strong><em>Священик:</em></strong> Боже наш, Ти є святий і пробуваєш між святими, тому віддаємо Тобі славу, Отцеві, і Синові, і Святому Духові, нині і завжди і навіки.<br /> <strong><em>Люди: </em></strong>Амінь. Нехай кожне живе сотворіння прославляє Господа.<br /> <strong><em>Стих:</em></strong> Хваліть Бога в Його святинях, хваліть Його на Його могутнім троні.<br /> <strong><em>Священик:</em></strong> Помолімся Господу Богу, щоб удостоїтися почути читання святої Євангелії.<br /> <strong><em>Люди:</em></strong> Господи, помилуй (Зр.).<br /> <strong><em>Священик:</em></strong> Премудрість! Стоячи слухаймо святу Евангелію.<br /> Мир  всім.<br /> <strong><em>Люди:</em></strong>І Духові Твоєму.<br /> <strong><em>Священик:</em></strong> Читання святої Євангелії від Івана.<br /> <em>(Читає Євангелію Ів.зач.65; гл .20,19-25)</em><br /> <strong><em>Люди:</em></strong> Слава Тобі, Господи, слава Тобі.<br /> <br /></p>
<p><strong><em>Благання</em></strong></p>
<p>1.Духу Святий, що при сотворенні вселенної наповняв всесвіт, прийди і просвіти нас.<br /> (За кожним благанням співають: <strong>Царю Небесний, Святий Душе, прийди, наповни, провадь і просвіти нас</strong>.<br /> 2. Духу Святий, що натхнув Авраама покинути місто Ур і оселитися в Ханаані, прийди і просвіти нас.<br /> 3. Духу Святий, що помішав мови у Вавилоні і так вчинив народи, прийди і просвіти нас.<br /> 4. Духу Святий, що через Мойсея вивів ізраїльський народ з неволі, дав десять Заповідей і провадив сорок років через пустиню; прийди і просвіти нас.<br /> 5. Духу Святий, що натхнув пророків пророкувати прихід Месії; прийди і просвіти нас.<br /> 6. Духу Святий, що благовістив Пречистій Діві Марії, що стане Матір'ю Спасителя; прийди і просвіти нас.<br /> 7. Духу Святий, що у виді голуба при хрещенні Ісуса в Йордані зійшов на Нього; прийди і просвіти нас.<br /> 8. Духу Святий, що запровадив Ісуса на пустиню, де провів 40 днів і ночей на пості й молитві; прийди і просвіти нас.<br /> 9. Духу Святий, що укріпляв Ісуса в терпіннях в Гетсиманії, на Хресній Дорозі й на Голготі; прийди і просвіти нас.<br /> 10. Духу Святий, що зійшов на апостолів у виді вогненних язиків; прийди й просвіти нас.<br /> 11. Духу Святий, що просвіченням Своїм дав апостолам дар різних мов, неустрашимість перед ворогами і силу витривання; прийди й просвіти нас.<br /> 12. Духу Святий, що провадиш Церкву, як корабель до щасливої пристані; прийди і просвіти нас.</p>
<p><strong><em>Стихири на стиховні</em></strong></p>
<p>Царю Небесний, Утішителю, Душе Істини,<br /> що від Отця походиш і на Сині спочиваєш,<br /> прийди і вселися в нас та настав нас на всяку Істину <br /> і спаси, Благий, душі наші.<br /> <br /> <strong><em>Стих:</em></strong> Серце чисте сотвори в мені, Боже, і духа правого обнови в нутрі моєму. <br /> <br /> Прийди, Ти Єдиний Святий Душе, <br /> і освяти та очисти нас від всякої скверни. <br /> Прийди, Ти єдиний воістину Живий, <br /> і зціли нас від смерті, <br /> яка нас здолала. <br /> Прийди, Світло Істини, <br /> і вселися в нас вічним замешканням.<br /> <br /> <strong><em>Стих:</em></strong> Не відкинь мене від лиця Твого, і Духа Твого Святого не відійми від мене.<br /> <br /> Прийди, Світло Істини, <br /> життя вічне, таємнице прихована, <br /> скарбе невимовний, <br /> Особо для людини незбагненна, <br /> блаженство безконечне, сонце незахідне, <br /> істинне сподівання тих, що мають спастися, <br /> пробудження тих, що перебувають у сні. <br /> Воскресення мертвих. <br /> Прийди, Могутній, що повсякчас все твориш, <br /> відживлюєш і перетворюєш одним Своїм дотиком. <br /> О невидимий та цілковито неосяжний і невідчутний.<br /> Ти, що завжди залишаєшся непорушним <br /> і кожної миті цілий переміщуєшся та приходиш до нас, лежачих у пеклі, <br /> хоч Ти понад усі небеса. <br /> Прийди, Ім'я жадане та повсюди повторюване, <br /> але сказати про Тебе, хто Ти, чи знати—який Ти або якого роду, нам рішуче відмовлено.<br /> <br /> <strong><em>Глас 8:</em></strong> Слава Отцю, і Сину, і Святому Духові, і нині, і повсякчас, і на віки віків. Амінь<br /> <br /> Прийди, Душе святий, радосте вічна, <br /> віночку нев'янучий Великого Бога і Владики. <br /> Прибіжище недоступне, царська багрянице і священної величі деснице, <br /> Тебе забажала й прагне моя вбога душа. <br /> Одинокий, до одинокого, бо бачиш, що самітний Ти, <br /> що відділив мене від усього та вчинив мене самітним на цій землі. <br /> Ти став моїм прагненням та спонукав мене прагнути Тебе —Тебе, цілком недосяжного. <br /> Прийди подиху мій та моє життя,<br /> потіхо моєї нещасної душі. <br /> Прийди, радосте моя, моя славо, моя безконечна насолодо...<br /> <strong><em>Священик:</em></strong> Покірно схиливши свої голови і коліна, Господу помолімся.</p>
<p><strong><em><br /> Молитва до Святого Духа</em></strong></p>
<p>Святий Боже, Душе Істини й мудрості! Ти —благий Бог, що Тобі поклоняємося і Тебе славимо як на Небі, так і на землі. Ти любиш праведних і милуєш грішних. Господь, наш Спаситель, зіслав Тебе у світ, запрошуючи всіх до спасіння, що його Він здійснив, виконуючи волю Небесного Отця. Прийди і вселися в нас. Очисти нас від наших гріхів. Утіши нас у наших скорботах і випробуваннях. Веди нас по дорогах праведності, збережи нас у Твоїй святості, щоб ми могли жити в єдності з Тобою і дійти до єдності віри і пізнання Твоєї неосяжної слави. А нас усіх, що від одного хліба і чаші причащаємося, з'єднай на спільноту з Тобою. Покланяємося Тобі у глибині нашого єства, бо хоч Ти Бог від віків, уселяєшся тут, на землі, в наших душах. Благословенний Ти на віки вічні. <br /> Амінь</p>
<p><strong><em>Благальна єктенія </em></strong></p>
<p><strong><em>Священик:</em></strong> Помилуй нас, Боже, по великому Твоєму милосердю, молимося, вислухай і помилуй.<br /> <strong><em>Люди:</em></strong> Господи, помилуй (3р.). <br /> <strong><em>Священик:</em></strong> Ще молимося за святішого, вселенського нашого Архиєрея (ім'я), Папу Римського, і за Блаженнішого Патріарха нашого Кир (ім'я), і за боголюбивого нашого Єпикопа Кир (ім'я), за всіх священиків, ченців, за наших духовних отців і братів у Христі, щоб зберегли нам віру й любов бездоганну, щоб стали храмом і оселею Св. Духа, молимося, вислухай нас і помилуй.<br /> <strong><em>Люди:</em></strong> Господи, помилуй (3 р.).<br /> <strong><em>Священик:</em></strong> Ще молимося, щоб ми прийняли прощення гріхів і пізнання духовної благодаті, та щоб не позбавлено нас Святого Духа в грізний і справедливий день Суду Христового, Господи, вислухай нас і помилуй.<br /> <strong><em>Люди:</em></strong> Господи, помилуй (3 р.).<br /> <strong><em>Священик:</em></strong> Ще молимося, щоб Святий Дух провадив нашу Церкву в часі переслідувань, беріг від моральних і духовних упадків, провадив дорогою справедливості, любові й правди, Господи, вислухай нас і помилуй.<br /> <strong><em>Люди:</em></strong> Господи, помилуй (3 р.).<br /> <strong><em>Священик:</em></strong> Ще молимося, щоб зросло число почитателів Св. Духа, та щоб благословенні були ті, що почитають Його. Господи, вислухай і помилуй.<br /> <strong><em>Люди:</em></strong> Господи, помилуй (3р.).<br /> <strong><em>Священик:</em></strong> Ще молимося за тут приявних людей, що ждуть на велике милосердя та благодать Святого Духа та його обильне милосердя, за тих, що дають нам милостиню й за всіх християн, Господи, вислухай і помилуй.<br /> <strong><em>Люди:</em></strong> Господи, помилуй (3 р.).<br /> <strong><em>Священик:</em></strong> Вислухай нас, Боже, ради милосердя і щедроти і чоловіколюбія Свого Єдинородного Сина, й Святого Духа, з яким Ти благословенний нині, повсякчас і на віки віків.<br /> <strong><em>Люди:</em></strong> Амінь<br /> <strong><em>Священик:</em></strong> Премудрість.<br /> <strong><em>Люди:</em></strong> Благослови.<br /> <strong><em>Священик:</em></strong> Христос, наш правдивий Бог, і Святий Дух є благословенний й препрославлені повсякчас, нині і завжди, і на віки вічні.<br /> <strong><em>Люди:</em></strong> Амінь. Боже, закріпи віру католицьку на віки.<br /> <strong><em>Священик:</em></strong> Пресвята Богородице, спаси нас.<br /> <strong><em>Люди:</em></strong> Ти чесніша від Херувимів і незрівняно славніша від Серафимів, бо породила Боже Слово, не переставши бути Дівою. Тому прославляємо Тебе, як дійсну Богородицю.<br /> <strong><em>Священик:</em></strong> Слава Тобі, Христе Боже, наша надіє, слава Тобі.<br /> <strong><em>Люди:</em></strong> Слава: І нині: Господи, помилуй (3 р.).<br /> Благослови<br /> <strong><em>Священик:</em></strong> Христос, істинний Бог наш, що в огненних язиках зіслав з Неба Пресвятого Духа на святих Своїх учнів і апостолів, молитвами Пречистої Своєї Матері святих славних і всехвальних апостолів і всіх святих, помилуй і спаси нас, як благий і чоловіколюбець.<br /> <strong><em>Люди: </em></strong>Амінь</p>