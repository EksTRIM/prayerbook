<p><em>Диякон:</em> Благослови, владико.</p>
<p><em>Священик:</em> Благословен Бог наш завжди, нині і повсякчас, і на віки віків.</p>
<p><em>Хор:</em> Амінь.</p>
<p>Слава Тобі. Боже наш, слава Тобі.</p>
<p>Царю небесний, утішителю. Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Святий Боже, святий кріпкий, святий безсмертний, помилуй нас <em>(3)</em>.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p>Господи, помилуй <em>(3)</em>.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p><em>Священик:</em> Бо Твоє єсть царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Хор:</em> Амінь.</p>
<p> </p>
<p align="center"><em>Тропар,</em><em> </em><em>глас 6</em></p>
<p>З неба пошли благодать, Життєдавче,* і воду цю освяти,* і покажи, щоб вона була* від усіх скверней очищенням.</p>
<p> </p>
<p><em>Диякон:</em> Господеві помолімся.</p>
<p><em>Хор:</em> Господи, помилуй.</p>
<p>Священик: Боже великоіменитий. Отче Господа нашого Ісуса Христа, що єдиний твориш чудеса, яким немає числа; Його голос на багатьох водах, а води, побачивши, налякалися, і затривожилися безодні та множество шуму вод; Його шляхів у морю і стежок на численних водах, і стіп Твоїх не пізнають. Ти хрещенням єдинородного Сина Твого воплоченого, і зішестям на нього Пресвятого Духа в голубиному виді, і твоїм Отцівським словом йорданські струї освятив єси. Тебе нині ми, недостойні раби Твої, смиренно молимо і благаємо: Пошли благодать Пресвятого Духа на воду оцю і небесним Твоїм благословенням благослови, очисти і освяти її, і даруй їй благодать, і благословення Йорданове, і силу, що очищує всі скверни і зціляє всяку недугу, і проганяє бісів, і всі підступи й хитрощі їх. І покажи силою, діянням і благодаттю Пресвятого Духа, щоб вона була всім рабам Твоїм, що її з вірою п’ють, приймають і нею окроплюються, відпущенням гріхів, звільненням від терпінь, прогнанням усякого зла, помноженням чеснот, зціленням болістей, а домам і всякому місцю освяченням і благословенням, відігнанням погубного і всякого злотворного повітря, і придбанням благодаті Твоєї.</p>
<p>Бо Ти благословляєш і освячуєш все, Боже наш, і Тобі славу возсилаємо, з єдинородним Твоїм Сином, і з пресвятим, і благим, і животворящим Твоїм Духом, нині і повсякчас, і на віки віків.</p>
<p><em>Хор:</em> Амінь.</p>
<p> </p>
<p><em>Священик:</em> Мир всім.</p>
<p><em>Хор:</em> І духові твоєму.</p>
<p><em>Диякон:</em> Голови ваші перед Господом схиліть.</p>
<p><em>Хор:</em> Тобі, Господи.</p>
<p><em>Священик читає тихо:</em> Приклони, Господи, вухо Твоє і вислухай нас, Ти, що води йорданські явленням Христа Твого освятив, і благослови всіх нас, що приклоненням своєї шиї знаменують повинування Тобі, і сподоби нас сповнитися Твого освячення прийняттям цієї води, і нехай буде вона нам на здоров’я – і душам, і тілам.</p>
<p><em>Виголос:</em> Бо Ти єси освячення наше, і Тобі славу возсилаємо, з безначальним Твоїм Отцем, і пресвятим, і благим, і животворящим Твоїм Духом, нині і повсякчас, і на віки віків.</p>
<p><em>Хор:</em> Амінь.</p>
<p> </p>
<p><em>Священик тричі занурює хрест у воді хрестовино, співаючи напереміну з хором тропар, глас 1:</em></p>
<p>Спаси, Господи, людей Твоїх* і благослови насліддя Твоє,* перемоги благовірному народові на супротивників даруй* і хрестом Твоїм* охорони люд Твій <em>(3)</em>.</p>
<p> </p>
<p align="center"><em>Відпуст</em></p>
<p><em>Священик:</em> Слава Тобі, Христе Боже, уповання наше, слава Тобі.</p>
<p><em>Хор:</em> Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(З)</em>. Благослови.</p>
<p><em>Священик:</em> Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p><em>Хор:</em> Амінь.</p>